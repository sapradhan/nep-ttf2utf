घोषणा गर्ने (ख्म्क्ष्क्) व्यवस्था अन्तर्गत आय घोषणा गरी कर बुझाएको अवस्थामा त्यसरी कर बुझाएको सम्पत्तिको स्रोतको वैधता अदालतबाट परीक्षण गर्न मिल्ने हुन्छ वा हुँदैन ? 
३. प्रतिवादी मध्येका चिरञ्जिवी वाग्लेले अख्तियार दुरुपयोग अनुसन्धान आयोग र विशेष अदालत काठमाडौं समक्ष वयानका क्रममा आफ्नो आय भनी उल्लेख गरेको रकम र निजले वैधानिक स्रोतबाट प्राप्त गरेको भनी पेश गरेका कागजातहरुबाट देखिएको पारिश्रमिक लगायतको आयका बीचमा अन्तर रहेको अवस्थामा निजको वास्तविक आय निर्धारण गर्दा कुन कुरालाई आधार बनाउनु पर्ने हुन्छ ? 
४. प्रतिवादीहरु मध्ये चिरञ्जिवी वाग्ले, शान्तादेवी वाग्ले र देवेन्द्र वाग्लेको नाममा रहेको जग्गाको विगो कायम गर्ने सन्दर्भमा लिखतमा उल्लेख भएको मूल्य वा प्रमुख जिल्ला अधिकारीको संयोजकत्वमा रहेको मूल्यांकन समितिले निर्धारण गरेको मूल्य मध्ये कुन मूल्यलाई आधार बनाई विगो कायम गर्नु पर्ने हो ? 
५. प्रतिवादी मध्येकी शान्ता वाग्लेले अख्तियार दुरुपयोग अनुसन्धान आयोगसमक्ष वयानका क्रममा कित्ता नं. ३१७ को जग्गा खरिद गरेको भनी उल्लेख गरेको तर सो जग्गा वकसपत्रबाट प्राप्त गरेको भन्ने लिखतबाट देखिएको अवस्थामा त्यस्तो जग्गालाई वकसपत्रबाट प्राप्त गरेको भनी निजी आर्जन अन्तर्गतको मानी बाहेक गर्न मिल्ने हुन्छ वा हुँदैन ? 
६. प्रतिवादी मध्येका देवेन्द्र वाग्ले संलग्न रहेको व्यवसायबाट भएको कारोवार र निजको खुद आय निश्चित गर्ने सम्बन्धमा आधार बनाइएको सुनिर कुमार ढुंगेलद्वारा अख्तियार दुरुपयोग अनुसन्धान आयोग समक्ष प्रस्तुत गरिएको प्रतिवेदनले समग्र व्यवसायिक कारोवार सम्बन्धी तथ्यहरुलाई समेटेर विश्लेषण गरी निष्कर्षमा पुगेको अवस्था देखिन्छ वा देखिँदैन ? र निजको खुद आय के कति कायम हुने हुन्छ ? 
७. प्रतिवादी मध्येका चिरञ्जिवी वाग्लेबाट भएको भनिएको गैरकानूनी रुपमा सम्पत्ति आर्जन गरी भ्रष्टाचार गरेको भन्ने कसूरमा प्रतिवादी देवेन्द्र वाग्लेको संलग्नता देखिन्छ वा देखिँदैन र निजलाई मतियारको रुपमा लिन मिल्ने अवस्थाको विद्यमानता छ वा छैन ? यिनै प्रश्नहरुको सन्दर्भमा प्रतिवादीको स्रोत खुलेको सम्पत्ति र स्रोत नखुलेको सम्पत्ति यकिन गर्ने आधारबाट निष्कर्ष निकाल्दै निर्णयमा पुग्नु पर्ने देखिन आउँछ । सर्वप्रथम, भ्रष्टाचार निवारण ऐन, २०५९ को दफा २० को उपदफा (१) साविक भ्रष्टाचार निवारण ऐन, २०१७ को दफा १५ को निरन्तरता हो होइन ? भन्ने प्रश्नको निरुपण गरिनु पर्ने देखिन्छ । भ्रष्टाचार निवारण ऐन, २०१७ लाई भ्रष्टाचार निवारण ऐन, २०५९ ले खारेज गरेको छ । मिति २०५९।३।५ देखि लागू भएको उक्त ऐनको दफा २० को उपदफा (१) मा रहेको कानूनी व्यवस्था र साविकको भ्रष्टाचार निवारण ऐन, २०१७ को दफा १५ मा रहेको कानूनी व्यवस्था देहाय वमोजिम रहेको छ :  भ्रष्टाचार निवारण ऐन, २०१७ को दफा १५. अनुमानित कसूर : यो ऐन अन्तर्गत सजाय हुने कुनै कसूरमा अभियोग लागेको राष्ट्रसेवकको साथमा रहेको निजको र निजको परिवारका सदस्यहरुको थाहा भएसम्मको आम्दानीको श्रोतको अनुपातमा नमिल्दो आर्थिक साधन वा सम्पत्ति भएको वा निजले त्यसरी नमिल्दो उच्च जीवनस्तर बनाएको वा अरु कसैलाई ठूलो दान दातव्य बकस दिएको फेला परेमा निजले अदालतलाई त्यसको सन्तोषजनक हुने सवुद दिन सकेमा बाहेक गैरकानूनी रुपले रिसवत लिएको अनुमान गरिनेछ र केवल अनुमानको आधारमा कसूरदार ठहयाई अदालतबाट फैसला भएको छ भन्दैमा सो फैसला बदर हुन सक्दैन । भ्रष्टाचार निवारण ऐन, २०५९ को दफा २०. गैरकानूनी रुपमा सम्पत्ति आर्जन गरेको मानिनेः 
(१) प्रचलित कानून बमोजिम सार्वजनिक पद धारण गरेको मानिने राष्ट्रसेवकले प्रचलित कानून बमोजिम पेश गरेको सम्पत्ति विवरण अमिल्दो तथा अस्वाभाविक देखिन आएमा वा निजले मनासिव कारण बिना अमिल्दो र अस्वाभाविक उच्च जीवनस्तर यापन गरेमा वा आफ्नो हैसियतभन्दा बढी कसैलाई दान, दातव्य, उपहार, सापटी, चन्दा वा बकस दिएको प्रमाणित भएमा त्यस्तो सम्पत्ति के कस्तो श्रोतबाट आर्जन गरेको हो भन्ने कुराको निजले प्रमाणित गर्नुपर्नेछ र नगरेमा त्यस्तो सम्पत्ति गैरकानूनी रुपमा आर्जन गरेको मानिनेछ । साविक ऐनलाई विस्थापित गर्न हालको भ्रष्टाचार निवारण ऐनको दफा २० को उपदफा (१) ले गरेको व्यवस्था साविक ऐनको दफा १५ को व्यवस्था भन्दा सारभूत रुपमा नै फरक रहेको भन्ने प्रतिवादी पक्षको भनाई रहेको छ । कुनै पनि कानूनको व्याख्या गर्दा त्यसको उद्देश्यलाई पनि विचार पुर्‍याइनु पर्दछ भन्ने कुरालाई विर्सन मिल्दैन । वास्तवमा कानूनको व्याख्या भनेकै विधायिकी मनसाय अर्थात् सम्बन्धित विधायन निर्माणको आवश्यकता, त्यसको कारण र त्यसले ग्रहण गरेको उद्देश्य पत्ता लगाउनु हो । प्रस्तुत मुद्दाका सन्दर्भमा भ्रष्टाचार निवारण ऐन, २०१७ को खारेजी र भ्रष्टाचार निवारण ऐन, २०५९ को प्रारम्भको उद्देश्य भनेको देशमा व्याप्त हुँदै गएको भ्रष्टाचारको जालोलाई तोड्ने र सुशासनयुक्त समाजको निर्माण गर्ने नै हो । यस कुरालाई भ्रष्टाचार निवारण ऐन, २०५९ को प्रस्तावनाले पनि पुष्टी गर्दछ । उक्त ऐनको प्रस्तावनामा स्पष्ट रुपमा “सर्वसाधारणको सुख, शान्ति र आर्थिक हितको निमित्त समाजमा आर्थिक अनुशासन, नैतिकता र सदाचार कायम राख्न भ्रष्टाचार निवारणका सम्बन्धमा समायानुकूल कानूनी व्यवस्था गर्न वाञ्छनीय भएको” कुरा उल्लेख गरिएको छ । समाजमा आर्थिक अनुसासन, नैतिकता र सदाचार कायम राख्न समयानुकूल कानूनी व्यवस्थाको आवश्यकतावोध गरिएबाट नै तत्कालीन कानूनी व्यवस्थाले सो समस्यालाई सम्वोधन गर्न नसकेको भन्ने स्पष्ट हुन्छ । कुनै पनि नयाँ बन्ने कानूनले विगतका कमी कमजोरीलाई हटाउने उद्देश्य राखेको हुन्छ, विगतमा भएका अपराधजन्य क्रियालाई उन्मूक्ति दिने गरी सामान्यतया कानूनहरु बन्दैनन् । कानूनको व्याख्या गर्दा पनि यो पक्षलाई ध्यान दिनै पर्दछ । 
साविक ऐनको दफा १५ मा गरिएको अनुमानित कसूर सम्बन्धी व्यवस्था र वर्तमान ऐनको दफा २० को उपदफा (१) ले गैरकानूनी रुपमा सम्पत्ति आर्जन गरेको मानिने व्यवस्थाको मूल मर्म भनेको ती दुबै कानूनी व्यवस्था राष्ट्रसेवकको आम्दानीको श्रोतको अनुपातमा निजसँग नमिल्दो आर्थिक साधन वा सम्पत्ति भएको वा नमिल्दो उच्च जीवनस्तर बनाएको वा अरु कसैलाई आफ्नो हैसियत भन्दा बढी दान, दातव्य, उपहार, सापटी, चन्दा वा बकस दिएको विषयसँग सम्बन्धित रहेको र त्यस्तो कार्यलाई कसूरका रुपमा परिभाषित गर्दै सजाय समेत तोकिएको र दुबैमा प्रमाण पुर्‍याउनु पर्ने भार प्रतिवादीमा नै राखिएको स्थितिमा साविक र हालका दुबै कानूनी व्यवस्थालाई तात्विक रुपमा फरक रहेको भनी अर्थ गर्न र मान्न मिल्ने अवस्था देखिँदैन । यस सम्बन्धमा यस अदालतको बृहत् पूर्ण इजलासबाट नेपाल सरकार वि. ईश्वरप्रसाद पोखरेल समेत भएको गैह्र कानूनी सम्पत्ति आर्जन गरी भ्रष्टाचार गरेको मुद्दा (ने.का.प.२०६६, अंक ८, नि.नं.८२००, पृष्ठ १२३५) मा पनि विस्तृत रुपमा विवेचना भै सकेको छ । जसमा “भ्रष्टाचार निवारण ऐन, २०१७ को दफा १५ मा अनुमानित कसूर सम्बन्धी व्यवस्था रहेको देखिन्छ भने भ्रष्टाचार निवारण ऐन, २०५९ को दफा २० ले गैरकानूनी रुपमा सम्पत्ति आर्जन गरेको मानिने व्यवस्था गरेको पाइन्छ । यी दुबै कानूनी व्यवस्था राष्ट्रसेवकको आम्दानीको श्रोतको अनुपातमा निजसँग नमिल्दो आर्थिक साधन वा सम्पत्ति भएको वा नमिल्दो उच्च जीवनस्तर बनाएको वा अरु कसैलाई आफ्नो हैसियत भन्दा बढी दान, दातव्य, उपहार, सापटी, चन्दा वा बकस दिएको विषयसँग सम्बन्धित रहेको र विवादित दुबै कानूनी व्यवस्थाले आम्दानीको श्रोतको अनुपातमा नमिल्दो आर्थिक साधन वा सम्पत्ति राखेको वा आम्दानीको तुलनामा नमिल्दो उच्च जीवनस्तर बनाएको वा अरु कसैलाई ठूलो दान, दातव्य, उपहार, सापटी, चन्दा वा बकस दिएको कार्यलाई कसूरका रुपमा परिभाषित गरेको, दुबैका लागि सजाय समेत तोकिएको र प्रमाण पुर्‍याउनु पर्ने भार प्रतिवादीमा राखिएको स्थितिमा यी दुबैलाई एकै समान (भ्त्रगबि ँययतष्लन) का होइनन् र पछिल्लो ऐनको दफा २०(१) को व्यवस्था पहिलो ऐनको दफा १५ को निरन्तरता होइन भनी भन्नु कानून व्याख्या सम्बन्धी सिद्धान्त तथा भ्रष्टाचार जस्ता कठोर दायित्वयुक्त कसूरका सम्बन्धमा अवलम्वन गरिँदै आएको न्यायिक अभ्यास समेतले अनुमति प्रदान नगर्ने भन्ने समेतका आधारमा हालको भ्रष्टाचार निवारण ऐन, २०५९ को दफा २०(१) को व्यवस्था साविक भ्रष्टाचार निवारण ऐन, २०१७ को दफा १५ को निरन्तरता हो” भनी व्याख्या भैसकेको सन्दर्भमा सो भन्दा फरक रुपमा यस इजलासबाट थप विवेचना र व्याख्या गर्ने आवश्यकता र अवस्था देखिएन । तसर्थ यस सम्बन्धमा प्रतिवादीहरुबाट लिइएको जिकीरसँग सहमत हुन सकिएन । 
अब, दोस्रो प्रश्न अर्थात् निज देवेन्द्र वाग्लेले स्वयं आय घोषणा गर्ने (ख्म्क्ष्क्) व्यवस्था अन्तर्गत आय घोषणा गरी कर बुझाएको अवस्थामा त्यसरी कर बुझाएको सम्पत्तिको स्रोतको वैधता अदालतबाट परीक्षण गर्न मिल्ने हुन्छ वा हुँदैन ? भन्ने सम्बन्धमा हेर्दा प्रस्तुत मुद्दामा प्रतिवादीमध्येका देवेन्द्र वाग्लेले मिति २०५८।९।२६ र मिति २०५८।१०।३० मा समेत गरी जम्मा रु. ३५,९२,४६०।– आयकर दाखिल गरेको भन्ने कुरामा विवाद छैन । त्यसरी कर बुझाएको अवस्थामा सोही कानूनी व्यवस्थाका आधारमा कुनै छानविन नगरिने विश्वासमा परी आफूले आफ्नो आम्दानी विवरण खुल्ने सबै कागजातहरु नष्ट गरी सकेको हुँदा सो सम्बन्धमा हाल आएर प्रश्न उठाउन नमिल्ने भन्ने समेतको जिकीर गरेको पाइन्छ । यस सम्बन्धमा विचार गर्दा प्रतिवादी देवेन्द्र वाग्लेले आयको स्वयं घोषणा गरी कर तिर्ने सम्बन्धमा आधार बनाएको कानूनी व्यवस्थालाई हेर्नु पर्ने हुन्छ । निजले आर्थिक ऐन, २०५८ लाई आधार बनाएर आयकर दाखिल गरेको भन्ने देखिन्छ । उक्त आर्थिक ऐन, २०५८ को दफा दफा १० अन्तर्गतको अनुसूची ६ को दफा ४२(१) मा आयको स्वयंकर घोषणा सम्बन्धी व्यवस्था गरिएको पाइन्छ । जस अनुसार “जस्तोसुकै श्रोतबाट प्राप्त गरेको आय भएपनि आयकर ऐन, २०३१ तथा साविकमा प्रचलित नेपाल कानून बमोजिम आयकर लाग्ने २०५७ आषाढ मसान्तसम्म आर्जन गरेको तर यस्तो आयमा लाग्ने कर नतिरेको व्यक्तिले २०५८ पौष भित्र यस्तो सम्पत्तिको २०५८ श्रावण १ मा रहेको मूल्यको १० प्रतिशतले स्वयं घोषणाद्वारा आयकर तिरेमा यस्तो सम्पत्तिको श्रोतको वारेमा कुनैपनि प्रयोजनका लागि छानविन गरिने छैन । यसरी आर्थिक ऐनले आयकर प्रयोजनका लागि त्यस्तो व्यवस्था गरेको र त्यसरी आयकर तिरेको अवस्थामा स्वयं घोषणा गरिएको सम्पत्तिको श्रोतको द्धड वारेमा कुनैपनि प्रयोजनका लागि छानविन नगरिने भनिएको कुरालाई आधार बनाई आयकर बाहेक अन्य कुनै पनि प्रयोजनका लागि समेत सम्पत्तिको स्रोत खोज्न नसकिने गरी विस्तार गर्न सकिने हुँदैन । किनभने आर्थिक ऐन, २०५८ को उक्त कानूनी व्यवस्था कर व्यवस्थापनसँग मात्र सम्बन्धित छ । अन्य प्रयोजनसँग त्यसको सम्बन्ध छैन र हुन पनि सक्दैन । 
जहाँसम्म अख्तियार दुरुपयोग अनुसन्धान आयोगले अनुसन्धान गर्ने सन्दर्भ आउँछ, उक्त आयोग संविधान अनुरुप गठित भएको र आयोगलाई संविधानद्वारा नै काम, कर्तव्य र अधिकार प्रदान गरिएको हुँदा अन्य सामान्य कानूनले संवैधानिक अंगको अधिकार क्षेत्रलाई संकुचित तुल्याउन सक्ने अवस्था पनि हुँदैन । यस्तै विषय समावेश भएको पूर्व उद्धृत नेपाल सरकार वि. ईश्वरप्रसाद पोखरेल समेत भएको भ्रष्टाचार मुद्दामा यस अदालतको वृहत् पूर्ण इजलासबाट “भ्रष्टाचार निवारण ऐन, २०१७ र भ्रष्टाचार निवारण ऐन, २०५९ दुबैले राष्ट्रसेवक बाहेकका अन्य व्यक्ति समेतलाई अनुसन्धानको दायराभित्र समाहित गरेको परिप्रेक्ष्यमा राष्ट्रसेवक बाहेकका अन्य व्यक्तिले ख्म्क्ष्क् कार्यक्रम मार्फत आयको स्वयं घोषणा गरी कर समेत तिरी सकेपछि निजलाई अन्य प्रचलित कानून बमोजिम सम्पत्तिको श्रोत खुलाउनु पर्ने वाध्यता नहुने भनी उन्मुक्ति दिनु पर्ने कुनै आधार र कारण देखिँदैन । तसर्थ प्रस्तुत मुद्दाका मुख्य प्रतिवादी ईश्वरप्रसाद पोखरेलकी एकाघरकी श्रीमती उषा पोखरेलले ख्म्क्ष्क् कार्यक्रम मार्फत आयको स्वयं घोषणा गरी कर तिरेकै आधारमा निजलाई प्रस्तुत मुद्दामा प्रतिवादी बनाउन वा निजको नाममा रहेको सम्पत्तिको स्रोत खोज्न वा निजलाई समेत छानविनको दायरामा ल्याउन नमिल्ने भनी संझन र मान्न मिल्ने अवस्था नदेखिने” भनी सिद्धान्त कायम भैसकेको छ भने त्यस अघि नै आर्थिक ऐन, २०५८ को दफा १० अन्तर्गतको अनुसूची ६ को दफा ४२ को उपदफा (१) र (३) को व्यवस्थालाई संविधानसँग बाझिएको भनी निवेदक जनहित संरक्षण मञ्चका तर्फबाट अधिकारप्राप्त अधिवक्ता प्रकाशमणी शर्मा समेत विरुद्ध मन्त्रिपरिषद् सचिवालय समेत भएको सम्बत् २०५९ सालको रिट नं. ८४ को रिट निवेदनमा यस अदालतको विशेष इजलासबाट मिति २०६०।२।१ मा “ख्म्क्ष्क् सम्बन्धी यस्तो खालको नीतिगत व्यवस्थाबाट संविधानको धारा ९८(१) अनुसारको अख्तियार दुरुपयोग अनुसन्धान आयोगको अधिकारलाई संकुचित र नियन्त्रित गरेको भन्न नसकिने” भनी व्याख्या भै सकेको देखिन्छ । उल्लिखित व्याख्या भन्दा पनि अझ फरक रुपमा अधिवक्ता कमलेश द्विवेदीको मुद्दा (०६५–ध्क्–००१९) मा यस अदालतको विशेष इजलासबाट मिति २०६७।४।२७ मा द्धढ २०६५।६।३ को नेपाल राजपत्रमा प्रकाशित सूचनाको दफा ३४ को व्यवस्थाले आपराधिक वा गैरकानूनी रुपबाट आर्जन गरी उक्त आदेश वमोजिम स्वयं घोषणा गरी राज्यलाई कर तिरिएको सम्पत्तिको स्रोतका बारेमा बुझ्न र सजाय गर्नबाटै रोक लागएको देखिएको भन्ने समेतका आधारमा दफा ३४ मा उल्लिखित जुनसुकै स्रोतबाट आर्जन गरेको सम्पत्तिको स्रोत बारेमा छानविन गर्न नपाउने, त्यस सम्बन्धी कागजातहरु गोप्य रहने, कुनै पनि निकायले हेर्न वा प्रमाणमा लिन नपाउने एवं ती कागजातको आधारमा घोषक उपर कुनै पनि ऐन वमोजिम मुद्दा चलाउन र सजाय गर्न सकिने छैन भन्ने व्यवस्थालाई बदर हुने ठहर्‍याएको छ । यस अदालतबाट प्रतिपादित उल्लिखित सिद्धान्तहरुको परिप्रेक्ष्यमा पनि आयकर बुझाएको भन्ने मात्र आधारमा प्रतिवादी मध्येका देवेन्द्र वाग्लेको सम्पत्तिको स्रोतको वैधानिकताका सम्बन्धमा छानविन वा परीक्षण गर्न नमिल्ने भन्ने अवस्था देखिएन । तसर्थ सो तर्फको प्रतिवादीहरुको जिकीरसँग पनि सहमत हुन सकिएन । प्रतिवादी चिरञ्जिवी वाग्लेले विशेष अदालतबाट आफ्नो वैध आयलाई समेत गणना नगरिएको भनी जिकीर लिएको सन्दर्भमा प्रतिवादी मध्येका चिरञ्जिवी वाग्लेले अख्तियार दुरुपयोग अनुसन्धान आयोग र विशेष अदालत काठमाडौं समक्ष वयानका क्रममा आफ्नो आय भनी उल्लेख गरेको रकम र निजले वैधानिक स्रोतबाट प्राप्त गरेको भनी पेश गरेका कागजातहरुबाट देखिएको पारिश्रमिक लगायतको आयका बीचमा अन्तर रहेको अवस्थामा निजको वास्तविक आय निर्धारण गर्दा कुन कुरालाई आधार बनाउनु पर्ने हुन्छ ? भन्ने प्रश्न उठ्नु स्वाभाविक छ । सो तर्फ विचार गर्दा विशेष अदालत काठमाडौंले स्वयं प्रतिवादी चिरञ्जिवी वाग्लेकै वयानबाट निजको पारिश्रमिक तथा भत्ता समेतको बचत रु.६,६६,९११।५२ मात्र हो भन्ने देखिन आएको र अभियोगपत्रमा स्रोत नखुलेको भनी दावी लिएका सम्पत्तिमा आफ्नो पारिश्रमिक भत्ता लगायतका स्रोतबाट आर्जित रकम परेको छ भनी प्रतिवादीले जिकीर लिन नसकेको हुँदा त्यस विषयमा प्रवेश गरी अदालतले निरुपण गर्न नमिल्ने निष्कर्ष निकालेको देखिन्छ । प्रतिवादी चिरञ्जिवी वाग्लेले यस अदालत समक्ष पुनरावेदन गर्दा आफूले १० वर्षभन्दा बढी समय सांसद तथा मन्त्री पदमा रहँदा तलव भत्ता रु.५६,९१,२५१।८५ प्राप्त गरेको भनी पेश गरेको विवरणका सम्बन्धमा विशेष अदालतले सम्बन्धित निकायसँग बुझी आय यकिन गर्नु पर्नेमा बैंकमा रहेको रु.६,६६,९११।५२ लाई मात्र आय मानी गरेको फैसला त्रुटिपूर्ण छ भनी जिकीर लिएको पाइन्छ । तर, प्रतिवादी चिरञ्जिवी वाग्ले स्वयंले छण् अदालत समक्ष गरेको वयान (स.ज.४ र ६) मा स्पष्ट रुपमा आफ्नो पारिश्रमिक, भत्ता, वैदेशिक भ्रमणबाट पाएको रकम नेपाल बैंक लि. र नेपाल इन्भेष्टमेन्ट बैंकमा ६ लाख राखेको छु, अरु सबै सम्पत्ति छोरा देवेन्द्रको आर्जनको सम्पत्ति हो, आफ्ना नाममा रहेको गाडी समेत देवेन्द्रको व्यापारको आर्जनबाट जोडिएको हो भनी लेखाएको र यस अदालत समक्ष गरेको पुनरावेदनमा पनि आफ्नो पारिश्रमिक लगायतको स्रोतबाट प्राप्त आय निज तथा परिवारका सदस्यका नामको सम्पत्तिमध्ये के कुन सम्पत्तिमा परेको छ भनी खुलाउन सकेको पाईंदैन । वहसका क्रममा समेत इजलासबाट पटक पटक सो सम्बन्धमा स्पष्ट गर्न आग्रह गर्दा प्रतिवादी तर्फका विद्वान कानून व्यवसायीले प्रतिवादी चिरञ्जिवी वाग्लेका नामको बैंक खातामा रहेको रु.६,६६,९११।५२ बाहेकको अन्य चल अचल सम्पत्तिको स्रोतका रुपमा निजको पारिश्रमिक लगायतको यति रकम परेको छ भनी खुलाउन सक्नु भएन । आफ्नो नाममा रहेको बैंक मौज्दात बाहेक आफ्नो तथा परिवारका अन्य सदस्यको नाममा रहेको सम्पूर्ण सम्पत्तिको स्रोत भनेको छोरा देवेन्द्र वाग्लेको व्यवसायबाट आर्जित रकम नै हो भनी पटक पटक उल्लेख गरेको अवस्थामा आफ्नो अन्य आय पनि रहेको भनी जिकीर लिँदैमा त्यसलाई कुन सम्पत्तिको स्रोत मान्ने भन्ने प्रश्न उठ्नु स्वाभाविक हुन्छ । तर यो प्रश्नको सन्तोषजनक र वस्तुपरक जवाफ प्रतिवादी स्वयंले दिन नसकेको र देवेन्द्र वाग्लेले पनि आफ्नो तथा परिवारका अन्य सदस्यको नाममा रहेको चल अचल सम्पत्तिलाई आफ्नो आयस्रोतसँग अन्योन्याश्रित गराई वयान गरेको (स.ज. ६ मा) हुँदा अदालतले अन्यथा व्याख्या गरी निज चिरञ्जिवी वाग्लेको थप आय कायम गर्न र त्यसलाई अमुक सम्पत्तिको स्रोतका रुपमा मान्यता दिन मिल्ने देखिएन । यदि निजको वैध आय अर्थात् पारिश्रमिक, भत्ता लगायतबाट भएको आम्दानी रु.५६,९१,२५१।८५ रहेको अवस्था थियो भने निजले आफ्नै पत्नी शान्तादेवी वाग्लेका नाममा रहेको घर जग्गा र आफूले सुविधामा खरिद गरेको गाडी समेत छोरा देवेन्द्र वाग्लेको व्यवसायबाट भएको आयबाट खरिद गरेको भनी जिकीर लिने थिएनन् भनी स्वाभाविक अनुमान गर्न सकिन्छ । परन्तु निज चिरञ्जिवी वाग्लेले वयानका क्रममा आफ्नो नाममा बैंकमा रहेको रकमलाई मात्र आफ्नो पारिश्रमिक, भत्ता लगायतको रकम मानेतापनि निज २०४८ सालदेखि निरन्तर रुपमा सांसद पदमा वहाल रही बिच बिचमा मन्त्रीको जिम्मेवारी समेत वहन गरेको र पटक पटक विदेश भ्रमणमा समेत गएको भन्ने कुरामा विवाद छैन । त्यसरी नियमित रुपमा पारिश्रमिक लगायतको सुविधा पाउने पदमा रहेका व्यक्तिले घरायसी आवश्यकताका आधारमा घरायसी सामानहरु जोड्दै जाने स्वाभाविक संभावनालाई नकार्न सकिँदैन । बैंकमा जम्मा भएको बाहेकको रकम त्यस्तै घरायसी सामग्रीहरु, परिवारको दैनिक जीविकोपार्जन र अन्य भैपरी आउने खर्चमा समेत प्रयोग भएको हुन सक्ने संभावनालाई पनि इन्कार गर्न मिल्दैन । तसर्थ निज चिरञ्जिवी वाग्लेले आफ्नो पारिश्रमिक लगायतको स्रोतबाट आर्जित रकमका सम्बन्धमा निजको नाममा बैंकमा रहेको रकम बाहेक घरको आन्तरिक साजसज्जा र फर्निचर बाहेकको अन्य सम्पत्तिसँग जोडेर त्यसलाई छुट्टै अस्तित्व प्रदान गर्न मिल्ने आधार देखिन आएन । प्रतिवादीहरु मध्ये चिरञ्जिवी वाग्ले, शान्ता वाग्ले र देवेन्द्र वाग्लेको नाममा रहेको जग्गाको विगो कायम गर्ने सन्दर्भमा लिखतमा उल्लेख भएको मूल्य वा प्रमुख जिल्ला अधिकारीको संयोजकत्वमा रहेको मूल्यांकन समितिले निर्धारण गरेको मूल्य मध्ये कुन मूल्यलाई आधार बनाई विगो कायम गर्नु पर्ने हो ? भन्ने सम्बन्धमा विचार गर्दा वादी पक्षको पुनरावेदनमा मुख्यतः अनुसन्धान गर्दा कायम भएको मूल्यकै आधारमा निजको वर्तमान आर्थिक हैसियत तुलना गरी अस्वाभाविक आर्जन हो वा होइन भनी यकिन गर्नु पर्ने, लिखतको मूल्यलाई सम्पत्तिको मूल्य मान्न नमिल्ने भनी जिकीर लिइएको देखिन्छ । अभियोगपत्रसाथ प्रस्तुत गरिएको विवरण अनुसार शान्तादेवी वाग्ले र देवेन्द्र वाग्लेका नाममा काठमाडौं र चितवन जिल्लामा रहेका जग्गाहरुको कूल मूल्य रु.१,१९,५०,०००।– कायम गरिएको देखिन्छ । त्यसरी मूल्य कायम गर्दा काठमाडौंको हकमा काठमाडौंका प्रमुख जिल्ला अधिकारी र चितवनको हकमा त्यहाँका प्रमुख जिल्ला अधिकारीको अध्यक्षतामा गठित मूल्यांकन समितिको मूल्यांकन मुचुल्कालाई आधार बनाइएको छ । विशेष अदालतले पारित लिखतका आधारमा जग्गाको जम्मा मूल्य रु.६७,८२,८६९।– मात्र विगो कायम गरेको छ । यसै सन्दर्भमा प्रतिवादी देवेन्द्र वाग्लेले यस अदालत समक्ष मिति २०६७।५।१ मा प्रमाण बुझी पाऊँ भन्ने व्यहोराको निवेदन साथ पेश गरेको अख्तियार दुरुपयोग अनुसन्धान आयोगले अमिल्दो तथा अस्वाभाविक जीवन यापन सम्बन्धमा अवलम्वन गरेका सामान्य मान्यताहरु (न्भलभचबि mल्यचक) लाई समेत इजलासबाट अध्ययन गरिएको थियो । सो mल्यचक मा जग्गा जमिनको खरिद–विक्रीको मूल्य सम्बन्धमा अन्य प्रमाण कागजले अन्यथा प्रमाणित भएमा बाहेक रजिष्ट्रेशन पारित लिखत मूल्यलाई नै जग्गा जमिनको खरिद–विक्रीको मूल्य मानिने कुरा उल्लेख भएको सन्दर्भमा विशेष अदालतबाट सो mल्यचक भन्दा फरक रुपमा मूल्यांकन गरेको भन्ने पनि देखिँदैन । उक्त mल्यचक आयोगको मिति २०६०।१०।१९ को निर्णयबाट विकसित गरिएको छद्द देखिँदा त्यस अघि नै दायर भएको प्रस्तुत मुद्दामा आकर्षित हुने अवस्था पनि छैन । जग्गा जमिनको मूल्य समयक्रममा परिवर्तन हुनु स्वाभाविकै देखिन्छ । जहाँसम्म विवादित कित्ता जग्गाहरुको मूल्य र त्यसको स्रोतको पहिचान गर्ने सन्दर्भ आउँछ, त्यो स्वभावतः खरिद वा प्राप्त गरिएकै समयको मूल्यमा आधारित हुनु पर्दछ । किनभने प्रमुख जिल्ला अधिकारीको अध्यक्षतामा गठित मूल्यांकन समितिले हालको बजार मूल्य समेतलाई आधार मानी मूल्य कायम गर्ने हुँदा खरिद–विक्रीको समयको मूल्यलाई त्यसले समेट्न सक्दैन । विवादित जग्गाहरु २०५० सालदेखि २०५८ सालसम्म विभिन्न मितिमा खरिद गरिएको भन्ने कुरा अभियोगपत्रमा उल्लेख भएको विवरणबाटै देखिन आउँछ । २०५० सालमा खरिद गरिएको जग्गाको बजार मूल्य २०५९ सालमा स्वभावतः बढी नै हुन्छ, तर २०५० सालमा खरिद गरिलिने व्यक्तिले त्यही समयमा प्रचलित मूल्य हाली जग्गा खरिद गरिलिएको थियो भनी स्वाभाविक अनुमान गर्न सकिन्छ । वादी पक्षबाट मूल्यांकन समितिको मूल्यांकन मुचुल्कालाई आधार मानी जग्गाको मूल्यांकन प्रस्तुत गरेतापनि लिखत मूल्यलाई अन्यथा हो भनी पुष्टी गर्ने प्रयत्न कहिँ कतै गरेको पाईंदैन । आधिकारिक निकायमा रितपूर्वक रजिष्ट्रेशन दस्तुर समेत बुझाई पारित गरी लिएको लिखतलाई अप्रमाणित दावीकै भरमा अन्यथा संज्ञा दिन पनि मिल्दैन । तसर्थ लिखत मूल्यलाई आधार मानी शान्तादेवी वाग्ले नामका काठमाडौं महानगरपालिका वडा नं. ७घ स्थित कित्ता नं. ४४४, ४४२, ४०८, ४४१, ४४३, ३१७ र देवेन्द्र वाग्ले नामका काठमाडौं महानगरपालिका वडा नं. २९ स्थित कित्ता नं.१६४८, २१७२, २१७३ (कित्ता नं.२१७२ र २१७३ को हकमा देवेन्द्र वाग्लेको हिस्साको मात्र) तथा चितवन जुटपानी ५क स्थित कित्ता नं. ३०७, ३०६, ४४५, २५०, चितवन खैरहनी ८क स्थित कित्ता नं. ७१८ ऐ.७ग स्थित कित्ता नं. ४७३, ४७०, चितवन पंचकन्या ८क स्थित कित्ता नं. ८४१, ८४३, ८४५, ८४७, ८४९, ८५१ र ६६५ का जग्गाहरुको लिखत मूल्यका आधारमा जम्मा मूल्य रु.६७,८२,८६९।– विगो कायम गरेको विशेष अदालतको फैसला सो हदसम्म मिलेकै देखिन आयो । 
प्रतिवादी मध्येकी शान्ता वाग्लेले अख्तियार दुरुपयोग अनुसन्धान आयोगसमक्ष वयानका क्रममा कित्ता नं. ३१७ को जग्गा खरिद गरेको भनी उल्लेख गरेको तर सो जग्गा वकसपत्रबाट प्राप्त गरेको भन्ने लिखतबाट देखिएको अवस्थामा त्यस्तो जग्गालाई वकसपत्रबाट प्राप्त गरेको भनी निजी आर्जन अन्तर्गतको मानी बाहेक गर्न मिल्ने हुन्छ छघ वा हुँदैन ? भन्ने प्रश्नमा विचार गर्दा प्रतिवादीहरुले कि.नं. ३१७ को जग्गा प्रतिवादी शान्ता देवी वाग्लेले वकसपत्रवाट पाएको अवस्थामा त्यसलाई मान्यता नदिने गरी भएको विशेष अदालतको फैसला त्रुटिपूर्ण रहेको छ भनी जिकिर लिएको पाइन्छ । उक्त कित्ता नं. ३१७ को जग्गा बकसपत्रको लिखतबाट प्रँप्त भएको भन्ने कुरामा विवाद छैन । दाता हरिबहादुर थापा रहेको मिति २०५०।८।२३ को पारित वकसपत्र लिखतको कैफियत व्यहोरामा तपाई शान्ता देवीले मलाई परी आएको काम काजमा मद्दत गर्नु भएको हुनाले रिझाए वापत उक्त जग्गा हा.व. गरिदिएँ भनी लेखिएको पाइन्छ । विशेष अदालतले मुख्य रुपमा प्रतिवादी चिरञ्जिवी वाग्ले र देवेन्द्र वाग्लेको वयानमा शान्तादेवी र देवेन्द्र वाग्लेको नाममा रहेका सबै सम्पत्तिलाई देवेन्द्र वाग्लेको आयसँग जोडिएको हुँदा सो जग्गा समेत रकम लिनु दिनु गरी खरिद गरिएको भन्ने निष्कर्ष निकालेको पाइन्छ । प्रतिवादी शान्ता देवी स्वयंले अख्तियार दुरुपयोग अनुसन्धान आयोग समक्ष वयान गर्दा स.ज. ४ मा करिब १ रोपनी ७ पैसा जग्गा मध्ये ७ आना जति २०५०/०५१ तिर खरिद गरेको हुन सक्छ । त्यसपछि बाँकी जग्गाहरु क्रमशः पछि पछि खरिद गरेको हुन सक्छ । उक्त जग्गा खरिद गर्दा सबै रकम छोराले नै दिएको हो । के कति रकमबाट खरिद गरेको हो, थाहा भएन भनी उल्लेख गरेको अवस्था छ । निजले विशेष अदालत समक्ष वयान गर्दा स.ज. ५ मा उक्त कित्ता नं. ३१७ को जग्गा वकसपत्रबाट प्राप्त गरेको भनी जिकीर लिएको भएतापनि प्रतिवादी चिरञ्जिवी वाग्लेको वयानको स.ज. ४ मा र देवेन्द्र वाग्लेको वयानको स.ज. ६ मा सो समेतको जग्गा देवेन्द्र वाग्लेको व्यवसायबाट कमाएको रकमबाट खरिद गरेको भनी उल्लेख गरेको देखिन्छ । त्यसरी आफू र आफ्ना एकाघरका परिवारका अन्य सदस्य समेतले खरिद गरेको भनी स्वीकार गरेको र दाता हरिबहादुर थापासँगको नाता सम्बन्ध एवं रिझाएको विषय आफैंमा अस्पष्ट र दुविधाजनक रहेको स्थितिमा लिखतमा वकसपत्र उल्लेख भएकै भरमा त्यसलाई रकम खर्च नगरी प्राप्त भएको सम्पत्ति मानी प्रस्तुत मुद्दाको परिधिबाट बाहेक गर्न मिल्ने देखिएन । तसर्थ शान्तादेवी वाग्लेको नाममा रहेको कित्ता नं. ३१७ को उक्त जग्गालाई समेत समावेश गरी विगो कायम गरेको विशेष अदालतको फैसला सो हदसम्म मनासिव नै देखियो । प्रस्तुत मुद्दामा प्रतिवादी मध्येका देवेन्द्र वाग्ले संलग्न रहेको व्यवसायबाट भएको कारोवार र निजको खुद आय निश्चित गर्ने सम्बन्धमा आधार बनाइएको सुनिर कुमार ढुंगेलद्वारा अख्तियार दुरुपयोग अनुसन्धान आयोग समक्ष प्रस्तुत गरिएको प्रतिवेदनले समग्र व्यवसायिक कारोवार सम्बन्धी तथ्यहरुलाई समेटेर विश्लेषण गरी निष्कर्षमा पुगेको अवस्था देखिन्छ वा देखिँदैन ? र निजको खुद आय के कति कायम हुने हुन्छ ? भन्ने प्रश्न उपस्थित हुन आएको छ । सो सम्बन्धमा हेर्दा प्रस्तुत मुद्दाका प्रतिवादी चिरञ्जिवी वाग्लेले आफू उपरको भ्रष्टाचारको अभियोगबाट बच्नका लागि आफू र आफ्नो परिवारका सदस्यका नाममा रहेको चल अचल सम्पत्तिको स्रोतका रुपमा आफ्नो छोरा देवेन्द्र वाग्लेद्वारा सञ्चालित व्यवसायको आम्दानीलाई देखाएको भन्ने आधारमा अभियोजन पक्षद्वारा प्रतिवादी मध्येका देवेन्द्र वाग्ले संलग्न रहेको व्यवसाय र त्यसबाट भएको खुद आयको निर्धारणका लागि अख्तियार दुरुपयोग अनुसन्धान आयोग ऐन, २०४८ को दफा २१ अनुसार विशेषज्ञ समेतको सहयोग लिइएको भन्ने कुरा अभियोगपत्रबाट देखिन आउँछ । अभियोगपत्रमा उल्लेख गरिए अनुसार त्यस्तो विशेषज्ञ सेवा प्रदान गर्ने चार्टर्ड एकाउन्टेन्ट सुनिरकुमार ढुंगलले पेश गरेको प्रतिवेदनमा देवेन्द्र वाग्लेको व्यवसायिक फर्मका रुपमा रहेको नेपाल भिजन ट्रेक्स एण्ड एक्सपिडिसन प्रा.लि.ले म्याग्निफिसेण्ट ट्राभल्स एण्ड टुर्स प्रा.लि., हिमाल रेइजन प्रा.लि. र अल्पाइन ट्राभल्स सर्भिस प्रा.लि.सँग गरेको कारोबारलाई प्रमुख रुपमा आधार बनाइएको देखिन्छ । निज देवेन्द्र वाग्लेको व्यवसाय र त्यसको कारोवार यकिन गर्ने सम्बन्धमा देहायका कागजातहरुको अध्ययन गरिएको भनी प्रतिवेदनमा सूची समेत प्रस्तुत गरिएको छ : 
१. देवेन्द्र वाग्लेले पेश गर्नु भएको म्याग्निफिसेन्ट ट्राभल एण्ड टुर्स प्रा.लि.ठमेल एवम् हिमाल रेइजन प्रा.लि.(ट्राभल एण्ड टुर्स) सँग नेपाल भिजन ट्रेक्स एण्ड एक्सपिडिसन प्रा.लि. ले गरेको कारोबारहरुको बिल भौचर तथा अन्य कागजातहरु । 
२. १ नं. बुँदाको बिल भौचरहरुसँग सम्बन्धित खातावही तथा खाताको विवरण (ब्अअयगलत क्तबतझभलत) । 
३. नेपाल भिजन ट्रेक्स एण्ड एक्सपिडिसनले अल्पाइन ट्राभल सर्भिस प्रा.लि.दरबारमार्गसँग विदेशी पर्यटकहरुले क्रेडिट कार्ड मार्फत भुक्तानी गरेको कारोबारहरुको विवरण (ब्अअयगलत क्तबतझभलत) । 
४. ३ नं. बुँदासँग सम्बन्धित बिल भौचरहरु एवं खातावही । 
५. नेपाल भिजन ट्रेक्स एण्ड एक्सपिडिसन प्रा.लि.ले आफ्नो कारोबार अबधिमा आर्जन गरेको विदेशी मुद्राको विवरण सम्बन्धी नेपाल राष्ट्र बैंक एवम् पर्यटन उद्योग महाशाखाको अभिलेख । 
६. नेपाल भिजन ट्रेक्स एण्ड एक्सपिडिसन प्रा.लि.को बैंक खाताहरुको विवरण छछ (द्यबलप क्तबतझभलत) । 
७. नेपाल भिजन ट्रेक्स एण्ड एक्सपिडिसन प्रा.लि.ले गरेको कारोबार एवम् आर्जन गरेको कमिशन आम्दानीको सम्बन्धित म्याग्नीफिसेन्ट ट्राभल्स एण्ड टुर्स प्रा.लि. र हिमाल रेइजन प्रा.लि.(ट्राभल एण्ड टुर्स) ले उपलब्ध गराएको आधिकारिक पत्र । 
८. नेपाल भिजन ट्रेक्स एण्ड एक्सपिडिसन प्रा.लि.ले अल्पाइन ट्राभल सर्भिस प्रा.लि.दरबारमार्गसँग क्रेडिट कार्ड मार्फत गरेको जम्मा कारोबार प्रमाणित गर्ने आधिकारिक पत्र । 
९. नेपाल भिजन ट्रेक्स एण्ड एक्सपिडिसन प्रा.लि.ले मिति २८।१२।१९९८ देखि २७।१०।२००० सम्म जम्मा ७९० विदेशी पर्यटकहरुलाई पदयात्रामा पठाएको विवरणको अध्यागमन विभागले प्रमाणित गरेको प्रतिलिपिमा विदेशी पर्यटकहरुले पदयात्रा गरे वापत श्री ५ को सरकारलाई तिरेको अनुमति शुल्क र सोको बिल नं. उल्लेख भएको कागजात । 
१० कम्पनी रजिष्ट्रारको कार्यालयमा कम्पनी दर्ता गर्दा नेपाल भिजन ट्रेक्स एण्ड एक्सपिडिसन प्रा.लि.को शेयर संरचना र शेयर होल्डरहरुको शेयर हिस्सा कायम रहेको कागजात । यसरी विभिन्न कागजातहरुको अध्ययन, छानविन र अनुसन्धानको क्रममा निज देवेन्द्र वाग्ले संलग्न रहेको नेपाल भिजनको व्यावसायिक कारोवार यकिन गर्ने सिलसिलामा म्याग्निफिसेन्ट ट्राभल एण्ड टुर्स प्रा.लि., हिमाल रेइजन प्रा.लि. र अल्पाइन ट्राभल सर्भिस प्रा.लि.सँगको कारोवारलाई नै आधार बनाइएको देखिन्छ । सो प्रतिवेदनको प्रकरण (क) मा देवेन्द्र वाग्ले संलग्न रहेको नेपाल भिजन ट्रेक्स एण्ड एक्सपिडिसन प्रा.लि.ले टिकेटिङ्ग कारोवारमा गरेको ट्राभल एजेन्सीसँगको कूल कारोबार र कूल आम्दानी (न्चयकक mक्ष्लअयभ) का बारेमा र प्रकरण (ख) मा देवेन्द्र वाग्ले संलग्न रहेको नेपाल भिजन ट्रेक्स एण्ड एक्सपिडिसन प्रा.लि.ले क्रेडिट कार्ड मार्फत अल्पाइन ट्राभल सर्भिस प्रा.लि.दरबारमार्गसँग गरेको कूल कारोवारका बारेमा उल्लेख गरिएको पाइन्छ । सो मध्ये प्रकरण (क) मा नेपाल भिजनले गरेको टिकेटिङ्ग कारोबार र सो बाट भएको कूल आम्दानीको विवरण प्रस्तुत गर्दै म्याग्निफिसेन्ट ट्राभल एण्ड टुर्स प्रा.लि. र हिमाल रेइजन प्रा.लि. सँगको कारोबारलाई उल्लेख गरिएको छ । प्रतिवेदनमा म्याग्निफिसेन्ट ट्राभल एण्ड टुर्स प्रा.लि. ठमेलसँगको १९९९ नोभेम्बर २७ देखि २००२ अक्टोबर ३० छट सम्मको कारोबार भनी रु.९५,३८,१४१।२० (अमेरिकी डलर १,०५,४३३।९७ र नेपाली मुद्रा रु.१८,८६,७९८ समेत) को कारोबार प्रस्तुत गर्दै सो वापत जम्मा रु.१८,९६,७११।४५ कमिशन आम्दानी भएको व्यहोरा उल्लेख गरिएको छ । त्यसैगरी हिमाल रेइजन प्रा.लि. (ट्राभल एण्ड टुर्स) ठमेलसँगको २००० अक्टोबर १२ देखि २००२ मे १९ सम्मको कारोबार भनी रु.१,००,०३,७०३।५५ (अमेरिकी डलर १,२०,२२६।८५ र नेपाली मुद्रा रु.१२,७८,८४१।०५ समेत) को कारोबार प्रस्तुत गर्दै सो वापत जम्मा रु.१४,००,९१९।१३ कमिशन आम्दानी भएको व्यहोरा उल्लेख गरिएको छ । यसरी दुबै ट्राभल एजेन्सीसँगको कूल कारोबार रु.१,९५,४१,८४४।७५ भै सो वापत जम्मा रु.३२,९७,६३०।५८ कमिशन आम्दानी भएको भन्ने तथ्य प्रतिवेदनबाट देखिन आएको छ । यो तथ्यलाई प्रतिवेदनको बुँदा नं. २ ले पनि पुष्टी गरेको छ । प्रतिवेदनको बुँदा नं. २ मा “निज देवेन्द्र वाग्लेले पेश गरेको नेपाल भिजन ट्रेक्स एण्ड एक्सपिडिसन प्रा.लि.ले म्याग्निफिसियन्ट ट्राभल एण्ड टुर्स प्रा.लि.एवं हिमाल रेइजन प्रा.लि.(ट्राभल एण्ड टुर्स) सँग गरेको टिकेटिङ्ग व्यवसायसँग सम्बन्धित अभिलेखहरु सोही अभिलेखसँग सम्बन्धित ट्राभल एजेन्सीमा गई जाँच गर्दा सही भएको पाइयो” भनिएबाट नेपाल भिजनले ती ट्राभल एजेन्सीसँग गरेको टिकेटिङ्ग व्यवसाय र सो वापत प्राप्त भएको आयका सम्बन्धमा कुनै दुविधाको स्थिति देखिँदैन । त्यसलाई प्रतिवेदनले समेत मान्यता प्रदान गरेको र प्रतिवादी पक्षबाट सप्रमाण अन्यथा दावी लिन नसकेको अवस्था हुँदा त्यसमा थप विवेचना गर्नु पर्ने आवश्यकता देखिएन । साथै प्रतिवेदनको प्रकरण (ख) मा नेपाल भिजनको ट्रेकिङ्ग व्यवसाय तर्फको कारोबारलाई निज देवेन्द्र वाग्ले संलग्न रहेको नेपाल भिजन ट्रेक्स एण्ड एक्सपिडिसन प्रा.लि.ले क्रेडिट कार्ड मार्फत अल्पाइन ट्राभल सर्भिस प्रा.लि.दरबारमार्गसँग गरेको कूल कारोवार शिर्षक अन्तर्गत प्रस्तुत गरिएको छ । सो अनुसार अल्पाइन ट्राभल सर्भिसले गरेको कूल भुक्तानी भनी अमेरिकी डलर ४,२९,३०७।९३ र नेपाली मुद्रा रु.७६,१३,५१५।०१ उल्लेख गरिएको छ । सोही रकमको विस्तृत विवरण प्रस्तुत गर्दै तालिकामा नेपाल भिजनको अनुरोधमा अन्य ट्राभल एजेन्सी, होटल आदिलाई गएको भुक्तानी भनी अमेरिकी डलर ३,१५,३९७।१५ र नेपाली मुद्रा रु.६,९५,५९८।७८ उल्लेख गरिएको छ । त्यसैगरी नेपाल भिजन आफैंले भुक्तानी प्राप्त गरेको रकम भनी अमेरिकी डलर १,१३,९१०।७८ र नेपाली मुद्रा रु.६९,१७,९६१।२३ उल्लेख गरिएको छ । यसरी नेपाल भिजनको अनुरोधमा भुक्तानी भएको भनिएको र नेपाल भिजनले प्राप्त गरेको भनिएको छठ रकमको योग नै अल्पाइन ट्राभल सर्भिसले गरेको कूल भुक्तानीमा नेपाल भिजनको संलग्नता रहेको कारोबार हो भन्ने तथ्यलाई स्वीकार्नु पर्ने हुन्छ । उल्लिखित तथ्यबाट अल्पाइन ट्राभल सर्भिसले गरेको कूल भुक्तानी भन्नु नै नेपाल भिजन स्वयंले प्राप्त गरेको र नेपाल भिजनको अनुरोधमा भुक्तानी भएको रकम हो भन्ने देखिन्छ । जसबाट अल्पाइन ट्राभल सर्भिसले गरेको कूल भुक्तानी निज देवेन्द्र वाग्ले संलग्न रहेको नेपाल भिजनले अल्पाइन ट्राभल सर्भिससँग गरेको कूल कारोबारसँग सम्बन्धित रहेको भन्ने तथ्य स्थापित हुन आउँछ । यो तथ्यलाई प्रतिवेदनको बुँदा नं. ३ ले पनि पुष्टी गर्दछ । जसमा “निज देवेन्द्र वाग्लेले पेश गरेको नेपाल भिजन ट्रेक्स एण्ड एक्सपिडिसन प्रा.लि.ले अल्पाइन ट्राभल सर्भिस प्रा.लि.दरबारमार्गसँग क्रेडिट कार्ड मार्फत गरेको कूल कारोबारको विवरण सम्बन्धित अभिलेखहरु सम्बन्धित अल्पाइन ट्राभल सर्भिस प्रा.लि.मा नै गई जाँच गर्दा सही भएको पाइयो । यसैगरी उक्त ट्राभल सर्भिसमा रहेको नेपाल भिजन ट्रेक्स एण्ड एक्सपिडिसन प्रा.लि.सँग सम्बन्धित भौचरहरुको अध्ययन गर्दा सो ट्राभल सर्भिसमा रहेको कूल कारोबार मध्ये अधिकांश रकमको भुक्तानी अन्य ट्राभल एजेन्सी, होटल आदिलाई भएको पाइयो” भनिएको छ । यसका साथै बुँदा नं. ३ मा अल्पाइन ट्राभल सर्भिससँग नेपाल भिजनले कूल कारोबारहरु एवं भुक्तानीको विवरण भनी प्रस्तुत गरिएको तालिकामा पनि जम्मा कारोबार रकम रु.३,८७,६८,४३६।४८ नै उल्लेख गरिएको छ । यस बाहेक प्रतिवेदन प्रस्तुतकर्ता सुनिरकुमार ढुंगेलले विशेष अदालतसमक्ष गरेको बकपत्रको स.ज.१७ मा “पदयात्रा गराउँदा प्राप्त हुने रकम क्रेडिट कार्ड मार्फत प्राप्त हुने गरेको प्रमाण कागजातहरुबाट देखिन आएको, विदेशी पर्यटकहरुलाई पदयात्रा गराएको समयाबधि तथा अल्पाइन ट्राभल सर्भिससँगको कारोबारको समयाबधि मिल्न आएको र सो एक्सपिडिसनले पदयात्रा गराई आर्जन गरेको आय निर्धारण गर्दा अल्पाइन ट्राभल सर्भिससँगको कारोबारलाई आधार मानिएको” भनी उल्लेख गरेबाट पनि अल्पाइन ट्राभल सर्भिसबाट नेपाल भिजनकै नाममा भएको भुक्तानी र नेपाल भिजनको अनुरोधमा अन्य ट्राभल एजेन्सी, होटलहरुलाई भएको भुक्तानी दुबै नेपाल भिजनसँग सम्बन्धित कारोबार हो भन्ने तथ्यको पुनर्पुष्टी भएको छ । नेपाल भिजनले पर्यटन तथा नागरिक उड्डयन मन्त्रालय अन्तर्गतको पर्यटन उद्योग छड महाशाखामा आबधिक रुपमा (६/६ महिनामा) पेश गरेको विवरण अनुसार सो प्रा.लि.ले जम्मा २७३८ जना पर्यटकलाई सेवा पुर्‍याएको भन्ने देखिन्छ । नियमित रुपमा पेश गरिएको सो विवरणमा पनि ट्रेकिङ्ग, र्‍याफ्टिङ्ग, जंगल सफारी, टिकेटिङ्ग, दृश्यावलोकन लगायतका व्यवसायिक क्रियाकलापमा संलग्न रहेको भन्ने देखिएको छ । सुनिरकुमार ढुंगेलको प्रतिवेदनसाथ संलग्न गरिएका नेपाल भिजनको अल्पाइन ट्राभल सर्भिससँगको कारोबार बिबरणमा पनि विभिन्न ट्राभल एजेन्सीहरु, एयरलाइन्स, लज, होटल, रिसोर्ट, रिभर एड्भेन्चर, वाइल्ड लाइफ क्याम्प समेतलाई भएको भुक्तानीको विवरण समेत समावेश भएको देखिएको हुँदा नेपाल भिजनले साधिकार निकाय समक्ष पेश गरेको आबधिक विवरण र विशेषज्ञको प्रतिवेदनमा संलग्न कागजातहरुका बीचमा तादाम्यता कायम हुन पुगेको छ । यसबाट पनि उक्त प्रतिवेदनमा अल्पाइन ट्राभल सर्भिस मार्फत भएको नेपाल भिजनको कारोबारको विषय स्पष्ट हुन्छ । यस सम्बन्धमा स्वाभाविक रुपमा गर्न सकिने तर्क के पनि हुन सक्छ भने यदि नेपाल भिजनको अनुरोधमा अन्य ट्राभल एजेन्सी र होटलहरुलाई भएको भुक्तानी नेपाल भिजनको कारोबार नभएको भए त्यसरी भएको भुक्तानीलाई अल्पाइन ट्राभल सर्भिसले नेपाल भिजनबाट पाउनु पर्ने भनी कैफियत जनाएको हुनुपर्थ्यो । तर अल्पाइन ट्राभल सर्भिसले अख्तियार दुरुपयोग अनुसन्धान आयोगलाई कार्तिक २१, २०५९ मा उपलब्ध गराएको पत्रमा त्यसरी कैफियत जनाइएको वा नेपाल भिजनबाट पाउनु पर्ने भनी उल्लेख गरिएको देखिँदैन । यदि नेपाल भिजनसँग अल्पाइन ट्राभलको कारोबार नहुँदो हो त केबल अनुरोधकै भरमा त्यति ठूलो रकम अन्य संस्थाहरुलाई भुक्तानी गर्ने अवस्था पनि आउँदैन । नेपाल भिजनले अनुरोध गर्ने र अल्पाइन ट्राभल सर्भिसले भुक्तानी दिने क्रियाले नै ती दुई संस्थाबीचको कारोबारलाई देखाउँछ । माथि गरिएको विश्लेषणबाट नेपाल भिजनको अनुरोधमा अल्पाइन ट्राभल सर्भिस मार्फत अन्य ट्राभल एजेन्सी र होटलहरुलाई भुक्तानी गएको रकमलाई नेपाल भिजनले आय प्राप्त गर्ने कारोवार मान्न नसकिने भन्ने हदसम्मको प्रतिवेदनको निष्कर्षसँग सहमत हुन सकिने अवस्था देखिन आएन । प्रतिवेदनमा पटक पटक अल्पाइन ट्राभल सर्भिससँगको कारोबारलाई नेपाल भिजनको कूल कारोबार भनी अभिव्यक्त गरिएको स्वकथन र खुद आय निर्धारण गर्ने सिलसिलामा अन्य ट्राभल एजेन्सी र होटलहरुलाई छढ भुक्तानी भएको रकमलाई बाहेक गर्ने क्रिया आफैंमा बिरोधाभाषपूर्ण देखिन आयो । तसर्थ सुनिरकुमार ढुंगेलद्वारा प्रस्तुत प्रतिवेदन र निजको बकपत्र समेतका आधारमा हेर्दा प्रतिवेदनमा उल्लेख गरिएको नेपाल भिजनको अनुरोधमा अल्पाइन ट्राभल सर्भिस मार्फत अन्य होटलहरुलाई गएको भुक्तानी तथा नेपाल भिजनले अल्पाइन ट्राभल सर्भिस मार्फत प्राप्त गरेको भुक्तानी समेतको कूल रकम रु.३,८७,६८,४३६।४८ (अमेरिकी डलर– ४,२९,३०७।९३ र नेपाली मुद्रा रु.७६,१३,५१५।०१ समेत) नेपाल भिजनको कारोबार अन्तर्गत नै पर्ने देखियो । उल्लिखित टिकेटिङ्ग र ट्रेकिङ्ग कारोबारबाट निज देवेन्द्र वाग्लेको खुद आय कायम गर्ने सन्दर्भमा विचार गर्दा सुनिरकुमार ढुंगेलको प्रतिवेदनमा टिकेटिङ्ग कारोबारबाट नेपाल भिजनलाई प्राप्त भएको कमिशन र र ट्रेकिङ्ग कारोबारबाट हुने आम्दानीका सम्बन्धमा फरक फरक मापदण्ड निर्धारण गरिएको देखिन्छ । जस अनुसार टिकेटिङ्ग व्यवसायबाट प्राप्त भएको कमिशन रु.३२,९७,६३०।५८ मध्ये व्यावसायिक प्रतिष्ठानमा कार्यालय सञ्चालन खर्च वापत सामान्यतया १० प्रतिशत खर्च हुने मान्यतालाई ग्रहण गरी १० प्रतिशत खर्च कटाई खुद आय कायम गरिएको छ । त्यसैगरी ट्रेकिङ्ग व्यवसायतर्फको आय कायम गर्ने सम्बन्धमा निज देवेन्द्र वाग्लेको वयान व्यहोरा उद्धृत गर्दै यस प्रकारको व्यवसायमा साधारणतया २५ देखि ३० प्रतिशतसम्म नाफा हुने भन्ने आधारमा ३० प्रतिशतको मापदण्ड निर्धारण गरेको देखिन्छ । तर निज देवेन्द्र वाग्लेले अनुसन्धान अधिकारीसमक्ष वयान गर्दा अल्पाइन ट्राभल सर्भिससँग क्रेडिट कार्ड मार्फत कारोबार गर्दा २५ देखि ४० प्रतिशतसम्म नाफा हुने व्यहोरा (स.ज.३७) उल्लेख गरेका छन् भने विशेष अदालतसमक्ष गरेको वयानमा ट्रेकिङ्ग व्यवसायमा ३३ प्रतिशत नाफा हुने (स.ज. ५) बताएका छन् । त्यसरी प्रतिवादी देवेन्द्र वाग्लेले वयानका क्रममा उल्लेख गरेको २५ देखि ४० प्रतिशतको औसत ३२.५ प्रतिशत हुन आउने र निजले ३३ प्रतिशत नाफा हुने सन्दर्भ समेत उठाएको भन्ने समेतका आधारमा विशेष अदालतबाट ३३ प्रतिशतलाई मापदण्ड कायम गरेको देखिँदा सो मापदण्ड न्यायोचित नै देखिन आउँछ । यसरी नेपाल भिजनको कूल कारोबार र त्यसमा हुने नाफा यकिन भएको अवस्थामा सो संस्थामा निज देवेन्द्र वाग्लेको ८० प्रतिशत शेयर हिस्सा रहेको हुँदा सोही आधारमा निज देवेन्द्र वाग्लेले आफ्नो व्यवसायबाट आर्जन गरेको खुद आय निर्धारण गर्नु पर्ने भएकाले सो समेतको टण् हिसाव गर्दा देहायको तथ्यांक देखिन आउँछ : उल्लिखित तालिकाका आधारमा निज देवेन्द्र वाग्ले संलग्न रहेको व्यवसायबाट निजले आर्जन गरेको खुद आय रकम रु.१,२६,०९,१६१।२६ देखिन आयो । यसै सन्दर्भमा निज देवेन्द्र वाग्लेले यस अदालतमा पुनरावेदन गर्दा र प्रस्तुत मुद्दाको सुनुवाइका सिलसिलामा निज तर्फका कानून व्यवसायीहरुले वहस गर्दा समेत न्यायोचित अनुमानका आधारमा आफ्नो आय निर्धारण गरिनु पर्ने भन्ने जिकीर प्रस्तुत गरेको पाइन्छ । तर न्यायोचित अनुमान पनि शून्यताको उपज नभई त्यसलाई कुनै न कुनै तथ्यले समर्थन गरेकै हुनु पर्दछ । नेपाल भिजनबाट सेवा प्रदान गरिएका पर्यटकहरुको संख्यात्मक विवरणका सम्बन्धमा प्रतिवादी पक्षबाट फरक फरक दावी प्रस्तुत गरिएको र त्यसबाट के कति आम्दानी भयो भन्ने सम्बन्धमा पनि तथ्यपरक ढंगले विवरण उपलब्ध गराउन नसकेको अवस्थामा पुनरावेदन जिकीर र वहस जिकीरकै भरमा अनुमान गरी आय निश्चित गर्न सकिने हुँदैन । सुनिरकुमार ढुंगेलको प्रतिवेदनमा पनि निज देवेन्द्र वाग्लेले संचालन गरेको ट्रेकिङ्ग व्यवसाय र सो सम्बद्ध टिकेटिङ्ग व्यवसाय समेतलाई समेटेको देखिन्छ । जहाँसम्म टिकेटिङ्ग व्यवसाय अन्तर्गत अन्य ट्राभल एजेन्सीहरुसँग पनि कारोबार भएको भन्ने जिकीरको सन्दर्भ छ, निज स्वयंले पेश गरेको कागजात तथा बिल भरपाई समेतका आधारमा सम्बन्धित ट्राभल एजेन्सीमा गई जाँच समेत गरी म्याग्निफिसेन्ट ट्राभल र हिमाल रेइजनसँगको कारोवार यकिन गरिएको भन्ने क. म्याग्निफिसेन्ट ट्राभल एण्ड टुर्स प्रा.लि. र हिमाल रेइजन प्रा.लि. सँग नेपाल भिजन ट्रेक्स एण्ड एक्सपिडिसन प्रा.लि.ले गरेको कारोवारबाट प्राप्त कमिशन रकम रु. ३२,९७,६३०।५८ सो रकममा कार्यालय सञ्चालन खर्च वापतको १० प्रतिशतका दरले हुन आउने रु.३,२९,७६३।०५ कटाउँदा हुने खुद आम्दानी रकम रु. २९,६७,८६७।५३ ख. अल्पाइन ट्राभल सर्भिस प्रा.लि. सँग नेपाल भिजन ट्रेक्स एण्ड एक्सपिडिसन प्रा.लि.ले गरेको कूल कारोवार रकम रु.३,८७,६८,४३६।४८ सो को ३३ प्रतिशतले हुन आउने नाफा रकम रु.१,२७,९३,५८४।०४ ग. खण्ड क र ख का आधारमा नेपाल भिजन ट्रेक्स एण्ड एक्सपिडिसन प्रा.लि.को खुद आम्दानी (रु.२९,६७,८६७।५३–रु.१,२७,९३,५८४।०४) रु. १,५७,६१,४५१।५७ घ. नेपाल भिजन ट्रेक्स एण्ड एक्सपिडिसन प्रा.लि.मा देवेन्द्र वाग्लेको शेयर हिस्सा ८० प्रतिशत रहेको हुँदा खण्ड ग अनुसारको रकमको ८० प्रतिशतले हुन आउने रकम रु. १,२६,०९,१६१।२६ टज्ञ व्यहोरा प्रतिवेदनमा समेत उल्लेख गरिएको छ । त्यसबाहेकका कुन कुन ट्राभल एजेन्सीसँग के कति कारोबार भएको हो भन्ने सम्बन्धमा देवेन्द्र वाग्लेले वस्तुगत आधारहरु प्रस्तुत गरेको पनि पाईंदैन । प्रतिवादी पक्षबाट आफ्नो व्यवसाय अन्तर्गतको टिकेटिङ्ग कारोबारमा म्याग्निफिसेन्ट ट्राभल र हिमाल रेइजनसँगको सीमित अबधिको कारोबारलाई मात्र समावेश गरिएको हुँदा सो प्रतिवेदन अपूर्ण रहेको भन्ने पनि जिकीर लिइएको देखिन्छ । तर, टिकेटिङ्ग कारोबार र ट्रेकिङ्ग व्यवसाय एक आपसमा सम्बन्धित भए पनि प्रत्येक ट्रेकिङ्ग एजेन्सीले ट्रेकिङ्ग व्यवसाय सञ्चालन गरेदेखि नै टिकेटिङ्ग व्यवसाय सँगसँगै सञ्चालन गरेको छ र तदनुरुप आय आर्जन पनि गरेको छ भनी जिकीर लिन मिल्ने हुँदैन । किनभने टिकेटिङ्ग भनेको पर्यटन व्यवसायको एउटा छुट्टै विधा हो, त्यसलाई ट्राभल एजेन्सीहरुले छुट्टै रुपमा सञ्चालन गरेका हुन्छन् । ट्रेकिङ्ग एजेन्सी र ट्राभल एजेन्सीका बीचमा कारोबार हुन सक्ने भएपनि यो यो ट्राभल एजेन्सीसँग यो यो मितिमा यति परिमाणको कारोबार भएको भनी स्पष्ट रुपमा दावी प्रस्तुत हुन नसक्दासम्म अनुमानका भरमा त्यसको निर्क्यौल हुनु पर्ने खालको अपेक्षा गर्न मिल्दैन । अनुसन्धानका क्रममा आएका कुराहरु र प्रतिवादीले प्रमाण पुर्‍याउने गरी आएका कुरा बाहेक अन्य प्रमाणहरुको खोजी गर्ने कार्य पुनरावेदन तहबाट हुन पनि सक्दैन । संकलित तथ्य एवं प्रमाणहरुबाट प्रमाणित हुनु पर्ने र यकिन गरिनुपर्ने विषयमा कोरा अनुमानबाट निर्क्यौलमा पुग्न सकिँदैन । न्यायोचित अनुमानको जिकीर लिनेले त्यसका स्पष्ट आधारहरु खुलाउन सक्नु पर्दछ । नेपाल राष्ट्र बैंकबाट प्रकाशित mक्ष्लअयभ बलम झ्ऊयिथभलत न्भलभचबतष्यल ष्ल ल्भउबि मा उल्लेख भएका विषय समग्र राष्ट्रिय क्रियाकलाप र तथ्यांकमा आधारित भएकाले त्यो तथ्यांक सबै संस्थाका लागि निरपेक्ष रुपमा आधार बनाउन मिल्ने विषय बन्दैन । त्यसलाई आधार बनाउनु पर्ने भन्ने दावी गर्दा आफ्ना क्रियाकलाप र त्यसलाई कगउउयचत गर्ने लिखत, अभिलेख वा वैज्ञानिक र वस्तुगत विवरणहरुसँगको तादाम्यता देखिनै पर्दछ । तर प्रस्तुत मुद्दामा प्रतिवादी पक्षबाट जे जति प्रमाणहरु पेश गरिएको छ, त्यसका आधारमा सम्बन्धित संस्थासँग समेत बुझी प्रतिवेदनमा कारोबार यकिन गरिएको हुँदा त्यसलाई अन्यथा भन्न पनि मिल्दैन । निज देवेन्द्र वाग्ले संलग्न रहेको नेपाल भिजनले पर्यटन उद्योग महाशाखामा आबधिक रुपमा पेश गरेको विवरणमा उल्लेख भए अनुसार जम्मा २७३८ पर्यटकलाई सेवा पुर्‍याएको भन्ने देखिन्छ । सो विवरण अनुसार ट्रेकिङ्ग, र्‍याफ्टिङ्ग, जंगल सफारी, टिकेटिङ्ग, दृश्यावलोकन लगायतका व्यवसायिक क्रियाकलापमा संलग्न भएको देखिएकोमा नेपाल भिजन र अल्पाइन ट्राभल सर्भिसबीचको कारोबारमा समेत ती विषयहरु समावेश भएको र त्यसलाई नेपाल भिजनको कारोबार अन्तर्गत समावेश गरी त्यसैका आधारमा देवेन्द्र वाग्लेको खुद आय कायम गरिसकिएको हुँदा सोही संख्यालाई पुनः अनुमानको विषय बनाउन मिल्ने हुँदैन । यस अघि निज देवेन्द्र वाग्लेको व्यवसायिक कारोबारको विश्लेषण समेत गरी त्यसका आधारमा स्वाभाविक र वस्तुपरक रुपमा आय निर्धारण भैसकेको परिप्रेक्ष्यमा निज देवेन्द्र वाग्लेका नाममा रहेको बैंक एकाउण्टको स्टेटमेण्टहरुबाट देखिने बैंक दाखिलाको विवरण र सम्बन्धित व्यवसायबाट आर्जित हुन सक्ने सम्भावित रकमका बिचमा अमिल्दो अवस्था देखिएमा पनि न्यायोचित अनुमान सम्बन्धी जिकीरहरुको विश्वसनियतामा प्रश्न उठ्न जान्छ । निज देवेन्द्र वाग्लेको बैंक मौज्दातलाई अध्ययन गर्दा सन् २००२ जनवरी महिनामा मात्र ८० लाख ५२ हजार बैंक दाखिला गरेको भन्ने तथ्य स्टाण्डर्ड चार्टर्ड बैंक (७/८ जनवरी, २००२ मा ३८ लाख २ हजार जम्मा भएको), नबिल बैंक (३० जनवरी, २००२ मा १२ लाख ५० हजार जम्मा भएको) र बैंक अफ काठमाण्डु (जनवरी ८, २००२ मा ३० लाख जम्मा भएको) बाट प्राप्त बैंक स्टेटमेन्टहरुबाट देखिएको छ । तर निज देवेन्द्र वाग्ले स्वयंले आबधिक रुपमा पेश गरेको विवरणमा उल्लेख भएको पर्यटक संख्या, ती पर्यटकहरुलाई प्रदान गरेको विभिन्न किसिमका सेवा र त्यसबाट हुने स्वाभाविक आयसँग तुलना गरेर हेर्दा त्यति ठूलो परिमाणमा रकम प्राप्त भै बैंक दाखिला हुने आधार देखिन आउँदैन । निजले ट्रेकिङ्ग व्यवसायबाट प्राप्त गरेको आय सम्बन्धमा माथि नै बोली सकिएको छ र देखाई सकिएको हुँदा बैंक दाखिला भएको रकमका आधारमा त्यसलाई यो प्रसंगसँग जोडेर हेर्ने र न्यायोचित अनुमान भनी बैंक दाखिला भएको रकमलाई निरपेक्ष ढंगले वैधता प्रदान गर्न मिल्ने देखिँदैन । तसर्थ निज देवेन्द्र वाग्लेले आफ्नो व्यवसायबाट आय आर्जन गरेको भनी लिएको दावी र सोही दावीका आधारमा आर्थिक ऐन, २०५८ ले गरेको आयको स्वयंकर घोषणा सम्बन्धी व्यवस्था अन्तर्गत २०५८ साल पौष २६ गते र माघ ३० गते समेत गरी जम्मा रु.३५,९२,४६०।– आयकर भुक्तानी गरेको भन्ने मात्र आधारमा निजले देखाएको सम्पूर्ण आय विवरणलाई बैध आयका रुपमा गणना गर्न मिल्ने अवस्था देखिएन । प्रतिवादी देवेन्द्र वाग्लेको व्यवसायिक कारोबार र त्यसबाट भएको वैध आय कायम गर्ने सन्दर्भमा विशेषज्ञ सेवा प्रदान गर्ने सुनिर कुमार ढुंगेलको विशेषज्ञता, योग्यता र निजले पेश गरेको प्रतिवेदनको वैधता माथि पनि प्रतिवादी पक्षबाट प्रश्न उठाइएको टघ छ । त्यस सम्बन्धमा हेर्दा निज सुनिर कुमार ढुंगेल नेपाल चार्टर्ड एकाउन्टेन्ट संस्थाको सदस्यका साथै कानून वमोजिम परामर्श सेवा प्रदान गर्ने अनुमति प्राप्त व्यक्ति हुन् भन्ने कुरामा विवाद छैन । यो तथ्यलाई प्रतिवादी पक्षबाट पेश गरिएको वहस नोटमा पनि स्वीकार नै गरिएको देखिन्छ । निजको सोही योग्यता र विशेषज्ञतालाई आधार बनाएर अख्तियार दुरुपयोग अनुसन्धान आयोगबाट अख्तियार दुरुपयोग अनुसन्धान आयोग ऐन, २०४८ को दफा २१ वमोजिम निजलाई आयोगले अनुसन्धानकर्ताका रुपमा नियुक्त गरेको भन्ने तथ्य वादी पक्षबाट पेश गरिएको वहसनोट साथ संलग्न आयोगको मिति २०६०।३।१७ को निर्णय समेतबाट देखिएको छ । अख्तियार दुरुपयोग अनुसन्धान आयोग ऐन, २०४८ को दफा २१ ले स्पष्ट रुपमा आयोगले अनुसन्धान र तहकिकात तथा तत्सम्बन्धी अन्य कारबाही गर्दा आवश्यकतानुसार सम्बन्धित विषयको विशेषज्ञ वा विशिष्टीकृत निकायको सेवा प्राप्त गर्न सक्ने अधिकार आयोगलाई प्रदान गरेको र प्रमाण ऐन, २०३१ को दफा २० समेतले त्यस्ता विशेषज्ञद्वारा प्रस्तुत गरिएको प्रतिवेदनलाई प्रमाणमा लिन मिल्ने नै देखिँदा यस सम्बन्धमा प्रतिवादी पक्षले उठाएको प्रश्न कानूनी आधारमा पनि ग्राह्य देखिन आएन । प्रतिवादी मध्येका चिरञ्जिवी वाग्लेबाट भएको भनिएको गैरकानूनी रुपमा सम्पत्ति आर्जन गरी भ्रष्टाचार गरेको भन्ने कसूरमा अर्का प्रतिवादी देवेन्द्र वाग्लेको संलग्नता देखिन्छ वा देखिँदैन र निजलाई मतियारको रुपमा लिन मिल्ने अवस्थाको विद्यमानता छ वा छैन ? भन्ने सम्बन्धमा हेर्दा वादी पक्षको पुनरावेदनपत्रमा कसूर गर्ने अभियुक्तलाई कसूर गर्न सहयोग गर्ने वा साथ दिने वा परिवन्द मिलाई दिने व्यक्तिलाई नै कसूरको मतियार मान्नु पर्ने र भ्रष्टाचार निवारण ऐन, २०५९ को दफा २२ को उद्देश्य पनि त्यही रहेकोले आफ्ना बाबु चिरञ्जिवी वाग्लेबाट भएको भ्रष्टाचारलाई लुकाउने नियतले देवेन्द्र वाग्लेले कार्य गरेको अवस्थामा निजलाई मतियार मानी सजाय हुनु पर्ने भनी जिकीर लिइएको छ । यस सन्दर्भमा भ्रष्टाचार निवारण ऐन, २०५९ को दफा २२ लाई आधार बनाइएको देखिन्छ । उक्त दफा २२ लाई अध्ययन गर्दा त्यसले मतियारलाई सजाय भन्ने शिर्षकमा भ्रष्टाचार निवारण ऐन अन्तर्गत सजाय हुने कुनै कसूरको मतियारलाई हुने सजाय सम्बन्धी व्यवस्था गरेको छ । 
सो दफामा के कस्तो कार्य गरेमा मतियार मानिने भन्ने सम्बन्धमा उल्लेख गरिएको पाईंदैन । भ्रष्टाचार निवारण ऐनमा मतियारको परिभाषा उल्लेख गरिएको छैन । यसरी सम्बन्धित कानूनमा परिभाषित नभएको शब्दलाई परिभाषित गर्ने सन्दर्भमा विशेष अदालतबाट विभिन्न भाषिक एवं कानूनी टद्ध शब्दकोषहरुलाई समेत आधार बनाइएको छ । शब्दकोषहरुमा उल्लेख भए अनुसार कुनै व्यक्तिलाई भ्रष्टाचारको कसूरमा मतियार मान्नका लागी उसले सो कसूरको मुख्य अभियुक्तद्वारा भएको कसूरजन्य कार्यमा प्रत्यक्ष रुपमा सहयोग पुर्‍याएको हुनुपर्ने भन्ने देखिन्छ । मतियार कायम हुनका लागि कसूरजन्य क्रिया भएको कुराको स्पष्ट जानकारी निजलाई भएको हुनु पर्छ र त्यस्तो क्रिया सम्पन्न गर्नका लागि मुख्य अभियुक्तलाई प्रोत्साहित गरेको, सल्लाह दिएको वा अन्य कुनै पनि किसिमले सघाएको देखिनु पर्छ । प्रस्तुत मुद्दामा प्रतिवादी देवेन्द्र वाग्लेले वावु चिरञ्जिवी वाग्लेवाट आर्जित सम्पत्ति आफ्नो नाममा राखेको र सम्पत्तिलाई आफ्नो व्यापार व्यवसायबाट आर्जित सम्पत्ति भनी झुठो व्यहोरा उल्लेख गरेको भनी आरोपित गरिएको देखिन्छ । तर आफ्ना बाबु चिरञ्जिवी वाग्लेबाट भएको भ्रष्टाचारजन्य क्रियाको बारेमा निजलाई समयमै जानकारी थियो, त्यस्तो कार्यमा निज समेत संलग्न थिए र निजले यो यसरी सहयोग र प्रोत्साहित समेत गरे भनी स्पष्ट रुपमा दावी लिन सकेको देखिँदैन । केबल बाबुबाट आर्जित सम्पत्ति देवेन्द्र वाग्लेको नाममा रहेको भन्ने मात्र आधारका साथ अभियोगपत्रमा आरोप लगाइएको देखिन्छ । एकासगोलमा रहेका बाबु छोराबीच एकबाट आर्जित सम्पत्ति अर्कोको नाममा राख्ने वा रहने प्रक्रिया अन्यन्त स्वाभाविक मानिन्छ, त्यत्तिकै भरमा एकको अपराधिक क्रियामा अर्को पनि संलग्न थियो भनी स्वतः अनुमान गर्न मिल्दैन । देवेन्द्र वाग्लेले आफ्नो छुट्टै व्यवसाय सञ्चालन गर्दै आएको कुरामा विवाद छैन भने चिरञ्जिवी वाग्लेकै पनि पारिश्रमिक, भत्ता लगायतको नियमित रुपमा आय आर्जन भएको अवस्था देखिएको छ । त्यसरी वैध रुपमा नै आय आर्जन गर्नसक्ने हैसियतमा रहेका आफ्ना बाबुले आर्जन गरेको सम्पत्ति छोराको नाममा राख्दा छोरालाई सो आयको वैधता अवैधताको जानकारी हुन्छ नै भनी मान्न पनि सकिँदैन । यसरी देवेन्द्र वाग्लेको नाममा वावुवाट आर्जित सम्पत्ति सम्म रहेको अवस्था देखिएको भएतापनि चिरञ्जिवी वाग्लेको अवैध सम्पत्ति आर्जन गर्ने कार्यसँग निज देवेन्द्र वाग्लेको संलग्नता वा सहयोग रहेको भन्ने वस्तुनिष्ठ प्रमाण वादी पक्षबाट पेश हुन सकेको छैन । निज देवेन्द्र वाग्लेले बाबुलाई कसूर गर्न सहयोग गरेको वा साथ दिएको वा परिवन्द मिलाएको भन्ने वादी दावी बाहेक त्यसको पुष्ट्याईको कुनै आधार नभएको स्थितिमा निजलाई मतियार कायम गर्न मिल्ने देखिएन । तसर्थ भ्रष्टाचार निवारण ऐन, २०५९ को दफा २०(१) अन्तर्गतको कसूर गरी आर्जन गरेको सम्पत्तिलाई आफ्नो व्यापार व्यवसायबाट आर्जित हो भनी आफ्ना समेत नाउँमा राख्नुलाई उक्त ऐनको दफा २२ अन्तर्गतको टछ कसूर हो भनी अर्थ गर्न नमिल्ने भन्ने विशेष अदालतको फैसला मिलेकै देखियो । माथि विभिन्न प्रश्नहरुको निरुपण भैसकेको परिप्रेक्ष्यमा अब विशेष अदालत काठमाडौंको फैसला समग्रमा मिले नमिलेको के रहेछ भन्ने सम्बन्धमा निर्णय दिनु पर्ने भएको छ । साविकको भ्रष्टाचार निवारण ऐन, २०१७ को दफा १५ र हालको भ्रष्टाचार निवारण ऐन, २०५९ को दफा २० को उपदफा (१) को निरन्तरताको विषय, ख्म्क्ष्क् अन्तर्गत कर बुझाएको सम्पत्तिको स्रोतको वैधताको विषय, प्रतिवादी चिरञ्जिवी वाग्लेले वास्तविक रुपमा आर्जन गरेको सम्पत्ति, प्रतिवादीहरुका नाममा रहेको जग्गाको मूल्य कायम गर्ने विषयका साथै शान्तादेवी वाग्लेका नाममा रहेको कित्ता नं. ३१७ को जग्गाको हैसियत समेतका विषयमा माथि विभिन्न सन्दर्भमा विवेचना भै ती विषयमा विशेष अदालत काठमाडौंको फैसला मनासिव नै हुँदा त्यसमा पुनः थप व्याख्या र विश्लेषण गर्नु पर्ने भएन । 
यस अघि प्रश्न नं. ३ अन्तर्गत प्रतिवादीमध्येका देवेन्द्र वाग्लेको आय कायम गर्ने सम्बन्धमा विशेषज्ञबाट पेश भएको प्रतिवेदनका विषयमा गरिएको विश्लेषणबाट प्रतिवादी देवेन्द्र वाग्ले संलग्न रहेको व्यवसायबाट भएको खुद आय रु.१,२६,०९,१६१।२६ कायम हुन आएको छ । तर विशेष अदालत काठमाडौंबाट निज देवेन्द्र वाग्लेको व्यापार व्यवसायको आय रु.६३,८२,९९३।१९ कायम गरिएको सन्दर्भमा सो हदसम्म विशेष अदालतको फैसला मिलेको देखिँदैन । प्रतिवादी मध्येका देवेन्द्र वाग्लेको व्यवसायबाट आर्जित आय, प्रतिवादी चिरञ्जिवी वाग्लेले सांसद तथा मन्त्री पदमा रहँदा पारिश्रमिक लगायतको स्रोतबाट प्राप्त गरेको आय समेतलाई आधार बनाएर स्रोत खुलेको सम्पत्ति र स्रोत नखुलेको सम्पत्ति यकिन गरिएको अवस्था हुँदा वैधानिक स्रोतबाट प्राप्त गरेको आयमा परिवर्तन भएको अवस्थामा त्यसमा पुनः विवेचना गर्नु पर्ने अवस्था उत्पन्न भएको छ । त्यसतर्फ हेर्दा प्रतिवादीहरुको नाममा रहेको चल अचल सम्पत्तिमध्ये पैतृक बाहेकका जग्गाहरुको विगो कायम गर्ने सम्बन्धमा यस अघि नै विवेचना भैसकेको छ । त्यस बाहेक काठमाडौं महानगरपालिका वडा नं. ७ स्थित कित्ता नं. ३१७ को जग्गामा बनेको घर तथा सो घरभित्रका फर्निचर लगायत आन्तरिक साजसज्जा (क्ष्लतभचष्यच म्भअयचबतष्यल) तर्फ रु.३५,९६,९९०।०१ विगो कायम गरिएको भए पनि घर निर्माण भएको वर्ष २०५२/०५३ को दररेटका आधारमा घर, ग्यारेज, पालेघरको माथिल्लो तला र टहराको लागत मूल्य रु.२७,०५,२९१।६९ र विद्युतीय उपकरण र आन्तरिक साजसज्जा टट सहितका फर्निचरका सामानहरुको मूल्य रु.७,२७,११२।– समेत गरी जम्मा रु.३४,३२,४०३।६९ मात्र विगो कायम गरिएको देखिन्छ । घर निर्माण भएको मितिका सम्बन्धमा वादी पक्षबाट फरक जिकीर लिन नसकेको अवस्थामा विशेष अदालतबाट निर्माण भएको वर्षको दररेट समेतलाई आधार मानी घर, ग्यारेज, पालेघर र टहराको विगो कायम गर्दा वस्तुपरक ढंगबाट नै कायम गरिएको हुँदा त्यसलाई अन्यथा भन्न मिल्ने अवस्था देखिँदैन । जहाँसम्म घरको आन्तरिक साजसज्जा तथा फर्निचरहरुको छुट्टै मूल्यांकन गरी विगो कायम गरिएको सन्दर्भ छ, अभियोगपत्रसाथ पेश गरिएको प्रतिवेदन र प्रतिवेदन प्रस्तुतकर्ता जागेश्वर महासेठ र जयन्त राजवंशीसँग अदालतबाट भएको बकपत्र समेतलाई आधार बनाइएको देखिएतापनि सो प्रतिवेदनलाई गहिरिएर अध्ययन गर्दा त्यसमा उल्लेख गरिएका फर्निचर र विद्युतीय उपकरणहरु अस्वाभाविक र विलासीयुक्त भन्ने देखिँदैनन् । सामान्य खालका फर्निचर र विद्युतीय उपकरण लगायतका आन्तरिक साजसज्जाका सामानहरुको प्रकृति हेर्दा एकैचोटी खरिद गरिएको नभै क्रमिक रुपमा जोडिएको जस्तो देखिन आउँछ । चिरञ्जिवी वाग्ले सांसद र मन्त्री जस्तो नियमित रुपमा पारिश्रमिक र भत्ता बुझ्ने पदमा रही पटक पटक विदेश भ्रमणमा समेत गएको भन्ने देखिएको स्थितिमा देशभित्र र विदेश भ्रमणका क्रममा समेत समय समयमा घरायसी आवश्यकताका सामानहरु जोड्दै जाने क्रियालाई अत्यन्त स्वाभाविक क्रियाका रुपमा लिन सकिन्छ । निज चिरञ्जिवी वाग्लेले बैंकमा रहेको रकमलाई आफ्नो पारिश्रमिक लगायतको आयका रुपमा प्रस्तुत गरेको पाइएको र विशेष अदालत समक्ष आफूले पारिश्रमिक, भत्ता र वैदेशिक भ्रमण समेतबाट प्राप्त गरेको भनी विवरण समेत प्रस्तुत गरेको सन्दर्भमा सो रकमको उपयोग त्यस्तै घरायसी सर सामानमा भएको मान्न सकिने देखिन्छ । विद्युतीय उपकरण, फर्निचर र अन्य क्ष्लतभचष्यच म्भअयचबतष्यल का सामान भनी अभियोजनपक्षबाट ई. जागेश्वर महासेठ र जयन्तकुमार राजवंशीको प्रतिवेदनलाई आधार बनाई टेलिभिजन, टेप रेकर्डर, डेक, रेफ्रिजेरेटर, रुम हिटर, सोलार हिटर, सोफा, कफि टेबल, प्लाष्टिक चेयर, कार्पेट, पलङ, फाइल क्याविनेट, साधारण पर्दा, डाइनिङ टेबल, ड्रेसिङ टेबल, कम्प्युटर टेबल लगायतका सामानहरुको विवरण प्रस्तुत गरिएको पाइन्छ । त्यस्ता सामानहरु सांसद र मन्त्री पदमा लामो समयसम्म वहाल रहँदा पारिश्रमिक र सुविधा रकमबाट आवश्यकतानुसार खरिद गर्दै जोडजाम गरेको हुन सक्ने कुरा स्वाभाविक रुपमा अनुमान गर्न सकिने विषय हुँदा रु.७,२७,११२।– मूल्य कायम गरिएका टठ ती सामानहरुलाई चिरञ्जिवी वाग्लेको नियमित आय आर्जनभित्र नपारी छुट्टै अस्तित्व प्रदान गरी विगो कायम गरिएको हदसम्मको विशेष अदालतको फैसला मिलेको देखिएन । प्रस्तुत मुद्दामा प्रतिवादीहरुका नाममा रहेको बैंक मौज्दात र शेयरका सम्बन्धमा पनि विचार गर्नु पर्ने अवस्था रहेको छ । तर विभिन्न बैंक तथा वित्तीय संस्थाहरुमा रहेका मौज्दात रकम र विभिन्न संघ संस्थाको शेयर मूल्यांकन गरिरहनु नपर्ने प्रकृतिको भएकाले र तिनीहरु जहाँ जुन अवस्थामा छन्, यथावत् रुपमा नै रहेको हुँदा त्यसको थप मूल्यांकन र विवेचना गरिरहनु पर्ने भएन । बैंक मौज्दात तर्फ मिसिल संलग्न विभिन्न बैंकका स्टेटमेन्टहरुबाट प्रतिवादी चिरञ्जिवी वाग्लेका नाममा विभिन्न बैंकमा जम्मा रु. ६,६६,९११।५२ रहेको देखिन्छ भने देवेन्द्र वाग्लेका नाममा विभिन्न बैंकमा जम्मा रु. १,९३,८३,१४८।३१ रहेको देखिन्छ । त्यसैगरी विभिन्न संघ संस्थामा भएको शेयर लगानी तर्फ देवेन्द्र वाग्लेका नाउँमा युनिक एकेडेमिक वोर्डिङ स्कूल, रत्ननगर चितवनमा रु.४,००,०००।– र ओरल एडभरटाइज एजेन्सीमा रु. १,००,०००।– समेत गरी जम्मा रु. ५,००,०००।– र अञ्जु शर्मा वाग्लेका नाउँमा नेपाल मर्चेन्ट बैंक एण्ड फाइनान्समा रु.१,५००।– म्याग्निफिसेन्ट ट्राभल एण्ड टुर्स प्रा.लि.मा रु. ३,७५,०००।–, एम.एन. इन्टरनेशनलमा रु.२,००,०००।–, तारा गाउँ रिजेन्सी होटलमा रु.४२,०००।–, पाल्पा इन्जिनियरिङ कजेजमा रु.७५,०००।–, सिद्धार्थ मल्टिपल इन्स्टिच्यूटमा रु. १५,०००।– र कुमारी कलेज जोरपाटीमा रु.१,५०,०००।– समेत गरी जम्मा रु. ८,५८,५००।– शेयर लगानी रहेको देखिन्छ । बैंक मौज्दात र शेयर लगानी सम्बन्धी उल्लिखित विवरणलाई प्रतिवादी पक्षले पनि अस्वीकार गर्न सकेको अवस्था देखिँदैन । त्यसमध्ये अन्जु शर्मा वाग्लेका नाममा सिद्धार्थ मल्टिपल इन्स्टिच्यूटमा रहेको शेयर लगानी रु. १५,०००।– लाई निज स्वयंले विवाहमा पाएको रकमबाट लगानी गरेको भनी जिकीर लिएको आधारमा अभियोगपत्रमा नै दाइजो भनी बाहेक गरिएको देखिन्छ । निज अन्जु शर्मा वाग्लेले यस अदालतमा पुनरावेदन गर्दा निजका नामबाट भएको शेयर लगानीलाई आफ्ना पति देवेन्द्र वाग्लेको आय आर्जनसँग जोडेर त्यसलाई वैध आयका रुपमा उल्लेख गरेबाहेक अन्यथा जिकीर लिन सकेको पाईंदैन । तसर्थ बैंक मौज्दात र शेयर लगानी तर्फ अभियोगपत्र वमोजिम विगो कायम गरेको विशेष अदालतको फैसला सो हदसम्म मनासिव नै देखिन आउँछ । प्रतिवादीहरुका नाममा रहेको सम्पत्तिको मूल्यांकन गर्दा त्यसमा सवारी साधनलाई टड पनि समावेश गर्नु पर्ने हुन्छ । सवारी साधनको हकमा चिरञ्जिवी वाग्लेका नाममा मन्त्री सुविधामा खरिद गरिएको टोयोटा प्राडो गाडी– १ र देवेन्द्र वाग्लेका नाममा मार्टिज गाडी– १ तथा देवेन्द्र वाग्ले र कुमार रुपाखेतीको संयुक्त नाममा स्यान्ट्रो गाडी– १ समेत गरी जम्मा ३ वटा सवारी साधन रहेको देखिन्छ । खरिद मूल्यलाई आधार बनाउँदा ती सवारी साधनमा (स्यान्ट्रो गाडीको हकमा देवेन्द्र वाग्लेको हिस्सा मात्र) जम्मा रु.२९,००,०००।– लगानी भएको देखिन्छ । सवारी साधनको विगो तर्फ प्रतिवादीहरुले अन्यथा जिकीर लिएको अवस्था पनि नरहेको हुँदा सो सम्बन्धमा पनि विशेष अदालतको फैसला मिलेकै देखिन आउँछ । यसरी माथि गरिएको समग्र विश्लेषणबाट प्रतिवादीहरुको नाममा रहेको देहायका चल अचल सम्पत्तिको कूल मूल्य रु. ३,४३,२३,८३२।५२ कायम हुन आउने देखियो । उल्लिखित सम्पत्तिमध्ये चिरञ्जिवी वाग्लेको नाममा रहेको बैंक मौज्दात रु.६,६६,९११।५२, रु. ७,२७,११२।– मूल्यका घरभित्रका फर्निचर, विद्युतीय उपकरण र आन्तरिक साजसज्जाका सामानहरु, देवेन्द्र वाग्लेको व्यवसायबाट आर्जित रकम रु.१,२६,०९,१६१।२६ र अञ्जु शर्मा वाग्लेका नाममा सिद्धार्थ मल्टिपल इन्स्टिच्यूटमा रहेको शेयर लगानी रु.१५,०००।– समेत गरी जम्मा रु.१,४०,१८,१८४।७८ मात्र स्रोत खुलेको वैध आयका रुपमा रहेको पाइयो । चिरञ्जिवी वाग्लेका नाममा रहेको बैंक मौज्दात, घरभित्रका फर्निचर, विद्युतीय उपकरण समेतका सामान र सिद्धार्थ मल्टिपल इन्स्टिच्यूटमा रहेको अञ्जु शर्मा वाग्लेको शेयर लगानी बाहेक सम्पूर्ण चल अचल सम्पत्ति देवेन्द्र वाग्लेको व्यवसायबाट आर्जित रकमबाट जोडिएको भन्ने देखिन आएको परिप्रेक्ष्यमा निज देवेन्द्र वाग्लेको स्रोत खुलेको वैध आयका रुपमा मान्यता प्राप्त रु.१,२६,०९,१६१।२६ मध्येबाट के कुन सम्पत्ति जोडिएको हो भनी छुट्याई बाँकी सम्पत्तिलाई प्रतिवादी चिरञ्जिवी वाग्लेले गैर कानूनी रुपमा आर्जन गरी आफ्ना परिवारका सदस्यहरुको नाममा राखेको सम्पत्तिका रुपमा लिनु पर्ने देखियो । प्रतिवादीहरुका नाममा रहेको सि.नं. सम्पत्तिको किसिम कायम भएको मूल्य (विगो) १. जग्गा जमिन रु. ६७,८२,८६९।०० २. घर, ग्यारेज, पालेघर समेत रु. २७,०५,२९१।६९ ३. फर्निचर, विद्युतीय उपकरण र आन्तरिक सजावटका सामग्री समेत रु. ७,२७,११२।०० ३. सवारी साधन रु. २९,००,०००।०० ४. बैंक मौज्दात रु. १,९८,५०,०५९।८३ ५. शेयर लगानी रु. १३,५८,५००।०० जम्मा रु. ३,४३,२३,८३२।५२ टढ सम्पत्ति मध्ये यो यो सम्पत्ति स्रोत खुलेको सम्पत्ति र यो यो सम्पत्ति स्रोत नखुलेको अवैध सम्पत्ति हो भनी अभियोजन पक्षले खुलाउन सकेको पाईंदैन । तसर्थ प्रतिवादीहरुका नाममा रहेको सम्पूर्ण चल अचल सम्पत्तिलाई विशेष अदालतको फैसला समेतलाई आधार मानी स्रोत खुलेको र नखुलेको सम्पत्ति अन्तर्गत वर्गिकरण गर्दा देहाय वमोजिम गर्नु न्यायोचित हुन आउँछ : स्रोत खुलेको सम्पत्ति सि.नं. सम्पत्तिको किसिम रकम 
१. प्रतिवादी चिरञ्जिवी वाग्लेको नाममा रहेको बैंक मौज्दात रु. ६,६६,९११।५२ 
२. प्रतिवादी शान्तादेवी वाग्लेका नाममा रहेको काठमाडौं महानगरपालिका वडा नं. ७ स्थित घरभित्रका फर्निचर, विद्युतीय उपकरण र आन्तरिक सजावटका सामग्रीहरु समेत रु. ७,२७,११२।०० 
३. प्रतिवादी अञ्जु शर्मा वाग्लेका नाममा सिद्धार्थ मल्टिपल इन्स्टिच्यूटमा रहेको शेयर लगानी रु. १५,०००।०० 
४. प्रतिवादी शान्तादेवी वाग्ले र देवेन्द्र वाग्लेका नाममा रहेको जग्गा जमिन रु. ६७,८२,८६९।०० 
५. प्रतिवादी शान्तादेवी वाग्लेका नाममा रहेको काठमाडौं महानगरपालिका वडा नं. ७ स्थित घर रु. २७,०५,२९१।६९ 
६. प्रतिवादी देवेन्द्र वाग्लेको नाममा रहेको जम्मा बैंक मौज्दात रु.१,९१,८३,१४८।३१ मध्ये रु. १,७७,५००।५७ 
७. प्रतिवादी अञ्जु शर्मा वाग्लेका नाममा रहेको शेयर लगानी रु. ८,४३,५००।०० 
८. प्रतिवादी चिरञ्जिवी वाग्लेका नाममा रहेको बा.२ च ९२९६ नं. को प्राडो गाडी रु. १६,००,०००।०० 
९. प्रतिवादी देवेन्द्र वाग्ले समेतको संयुक्त नाममा रहेको बा.३ च ६३२० नं. को स्यान्ट्रो गाडी (देवेन्द्र वाग्लेको हिस्सा मात्र) रु. ५,००,०००।०० स्रोत खुलेको जम्मा सम्पत्ति रु.१,४०,१८,१८४।७८ स्रोत नखुलेको बाँकी सम्पत्ति सि.नं. सम्पत्तिको किसिम विगो 
१. प्रतिवादी देवेन्द्र वाग्लेको नाममा रहेको बैंक मौज्दात रु. १,९१,८३,१४८।३१ मध्ये स्रोत खुलेको रु.१,७७,५००।५७ कट्टा गरी बाँकी हुन आउने बैंक मौज्दात रु.१,९०,०५,६४७।७४ ठण् 
२. प्रतिवादी देवेन्द्र वाग्लेका नाममा रहेको शेयर लगानी (युनिक एकेडेमिक बोर्डिङ स्कूल, रत्ननगर चितवनमा रु. ४,००,०००।०० र ओरल एडभरटाइज एजेन्सीमा रु.१,००,०००।०० समेत) रु. ५,००,०००।०० 
३. प्रतिवादी देवेन्द्र वाग्लेका नाउँमा रहेको बा.३ च ५५९१ नं. को मार्टिज गाडी रु. ८,००,०००।०० स्रोत नखुलेको जम्मा सम्पत्ति रु.२,०३,०५,६४७।७४ माथि गरिएको विश्लेषण तथा उल्लिखित तथ्यगत विवरण समेतका आधारमा प्रतिवादीहरुका नाममा रहेको कूल रु.३,४३,२३,८३२।५२ को सम्पत्तिबाट स्रोत खुलेको वैध आयका रुपमा मान्यता पाउने देखिन आएको रु.१,४०,१८,१८४।७८ कटाउँदा बाँकी हुन आउने रु.२,०३,०५,६४७।७४ बराबरको सम्पत्तिसम्म प्रतिवादी चिरञ्जिवी वाग्लेले आरोपपत्र वमोजिम गैर कानूनी रुपमा आर्जन गरी आफ्ना छोरा देवेन्द्र वाग्लेका नाममा राखी भ्रष्टाचार निवारण ऐन, २०५९ को दफा २० को उपदफा (१) अन्तर्गतको कसूर गरेको देखियो । सो देखिनाले स्रोत खुलेको सम्पत्ति बाहेक आरोपपत्रमा दावी लिएको प्रतिवादी देवेन्द्र वाग्लेको नाउँको सम्पूर्ण बैंक मौज्दातमध्ये रु.१,९०,०५,६४७।७४, निज देवेन्द्र वाग्लेका नाउँको युनिक एकेडेमिक बोर्डिङ स्कूल, रत्ननगर चितवन तथा ओरल एडभरटाइज एजेन्सीमा रहेको सम्पूर्ण शेयर लगानी र देवेन्द्र वाग्लेकै नाउँमा रहेको सवारी साधन (बा.३ च ५५९१ नं. को मार्टिज गाडी) समेतको चल अचल सम्पत्ति र सोबाट बढे बढाएको सम्पत्ति समेत भ्रष्टाचार निवारण ऐन, २०५९ को दफा २० को उपदफा (२) तथा दफा ४७ वमोजिम जफत हुने अवस्था देखिन आयो । यस प्रकार प्रतिवादी चिरञ्जिवी वाग्लेलाई विशेष अदालत काठमाडौंबाट ठहर भएको विगोको अंक फरक पर्ने देखिएको स्थितिमा भ्रष्टाचार निवारण ऐन, २०५९ को दफा २० को उपदफा (२) को कानूनी व्यवस्था समेत दृष्टिगत गर्नु पर्ने हुन आउँछ । उक्त दफा २०(२) मा गैरकानूनी रुपमा आर्जन गरेको प्रमाणित भएमा त्यसरी आर्जन गरेको सम्पत्तिको विगो अनुसार दुई वर्षसम्म कैद र जरिवाना गरी आर्जन गरेको गैरकानूनी सम्पत्ति जफत गरिनेछ भन्ने समेत उल्लेख भएको देखिन्छ । सो कानूनी व्यवस्थाबाट गैरकानूनी रुपमा आर्जन गरेको सम्पत्तिको विगोको मात्रा अनुसार नै सजायको हदपनि घटी बढी कायम गर्नु न्यायोचित र स्वाभाविक हुन आएको छ ।
विशेष अदालतले पुनरावेदक प्रतिवादी चिरञ्जिवी वाग्लेले स्रोत खुलाउन नसकी गैर कानूनी रुपमा आर्जन गरेको ठहर्‍याएको विगो रु.२,७२,५८,९२७।८१ यस अदालतबाट माथि ठज्ञ गरिएको विश्लेषण वमोजिम केही घट्न जाने भै रु.२,०३,०५,६४७।७४ मात्र विगो कायम हुने देखिएकोले सो विगो जफत भै विगो वमोजिम जरिवाना र सोही विगो तथा जरिवानाको अंकको आधारमा विचार गर्दा कैदको हकमा पनि न्यायोचित रुपले हेरिँदा फरक गरिनु उपयुक्त देखिएकोले भ्रष्टाचार निवारण ऐन, २०५९ को दफा २० को उपदफा (२) वमोजिम १ वर्ष कैद तथा दफा २४ वमोजिम थप ६ महिनासम्म कैद गर्नु मनासिव हुन आउने भै जम्मा १ वर्ष ६ महिना कैद हुने देखियो । तसर्थ माथि प्रकरण प्रकरणमा गरिएको तथ्य, प्रमाण, कानूनी व्यवस्था र प्रतिपादित सिद्धान्त समेतको विश्लेषणबाट विशेष अदालत काठमाडौंले प्रतिवादी चिरञ्जिवी वाग्लेले गैर कानूनी रुपमा सम्पत्ति आर्जन गरी आफ्ना छोरा देवेन्द्र वाग्लेका नाममा राखी भ्रष्टाचार निवारण ऐन, २०५९ को दफा २० को उपदफा (१) अन्तर्गतको कसूर गरेको ठहर्‍याई भएको हदसम्मको फैसला मनासिव देखिएतापनि ऐ.ऐनको दफा २० को उपदफा (२) वमोजिम रु,२,७२,५८,९२७।८१ विगो कायम गरी विगो वमोजिम जरिवाना र १ वर्ष ६ महिना कैद तथा ऐ.ऐनको दफा २४ बमोजिम १ वर्ष थप कैद समेत जम्मा २ वर्ष ६ महिना कैद हुने ठहर्‍याएको फैसला विगोको हकमा केही फरक पर्न आई स्रोत नखुलेको सम्पत्तिका रुपमा देखिन आएको रु.२,०३,०५,६४७।७४ विगो कायम हुन आएको परिप्रेक्ष्यमा विशेष अदालत काठमाडौंको मिति २०६१।४।७ को फैसला केही उल्टी भै गैरकानूनी रुपमा आर्जन गरेको उक्त सम्पत्ति जफत हुने तथा निज प्रतिवादी चिरञ्जिवी वाग्लेलाई भ्रष्टाचार निवारण ऐन, २०५९ को दफा २० को उपदफा (२) वमोजिम विगो अनुसार रु.२,०३,०५,६४७।७४ जरिवाना र १ (एक) वर्ष कैद तथा ऐ.ऐनको दफा २४ वमोजिम थप ६ (छ) महिना कैद समेत गरी जम्मा १ वर्ष ६ महिना कैद हुने ठहर्छ । प्रतिवादी मध्येका देवेन्द्र वाग्लेलाई मतियारमा सजाय गरी अभियोग दावी वमोजिम बिगो समेत कायम गरी पाऊँ भन्ने वादी नेपाल सरकारको र सम्पूर्ण अभियोग दावीबाट सफाई पाउनु पर्ने भन्ने प्रतिवादी चिरञ्जिवी वाग्ले तथा देवेन्द्र वाग्लेले व्यवासायिक कारोबारबाट गरेको सम्पूर्ण आयलाई मान्यता दिनु पर्ने भन्ने प्रतिवादी देवेन्द्र वाग्ले समेतको पुनरावेदन जिकीर पुग्न सक्दैन । अरु तपसील वमोजिम गर्नू ।